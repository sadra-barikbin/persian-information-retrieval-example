رانی موکرجی از هنرپیشگان مشهور سینمای بالیوود است.رانی در ۲۱ مارس سال ۱۹۷۸ در یک خانواده سینمایی متولد شد.رانی فارغ التحصیل 
علوم ابتدایی از دانشگاه بمبئی میباشد و در کنار بازیگری چندین بار دختر شایسته و ملکه زیبایی هند شده است و بیشترین جوایز ملی و خارجی را داراست،در مورد محبوبیت و اعتبار رانی همین بس که در کنار کارینا کاپور بیشترین دستمزد را در بین بازیگران زن هند دریافت میکند
اکثر اعضای خانواده رانی در بخش‌های مختلف سینما فعالیت داشته و دارند.

 زندگی حرفه ای
رانی اولین فیلم خود را در سال ۱۹۹۶ با نام () بازی کرد که این فیلم چندان مورد توجه مردم قرار نگرفت.

اما در سال ۱۹۹۸ شروع محبوبیت رانی با فیلم (غلام) بود او در این فیلم در کنار عامر خان قرار گرفت و توانست جنبه ی بازیگری خود را مطرح کند.او سپس در فیلم (داره یه اتفاقایی میفته) بازی کرد و علی‌رغم حضور ستارگانی مثل شاهرخ خان،سلمان خان و کاجول در این فیلم او توانست نقشی ماندگار از خود برجای بگذارد و جایزه بهترین بازیگر نقش مکمل را از آن خود کند. 

در سال ۲۰۰۰ در فیلم (هی رام) در کنار شاهرخ خان و کمال حسن و در فیلم (هر دلی که عاشق بشه) به همراه سلمان خان،پریتی زینتا و حضور افتخاری شاهرخ خان ایفای نقش کرد.او همچنین در فیلم (یه وقت عاشق نشی) با همراه سلمان خان همبازی شد. 

درسال ۲۰۰۱ درفیلم (گاهی خوشی گاهی غم) حضوری افتخاری ولی پر رنگ داشت.او همچنین بازی درخشانی در فیلم (آهسته و مخفیانه) به همراه سلمان خان و پریتی زینتا داشت. 

در سال ۲۰۰۳ در فیلم (آرام آرام) در کنار اجی دیوگن و سونالی بندره بود. ،در فیلم (قطار کلکته) به همراه آنیل کاپور بازی کرد.در فیلم (با من دوست میشی) در کنار ریتیک روشن و در فیلم (رفته رفته)در کنار شاهرخ خان ایفای نقش کرد.

رانی در سال ۲۰۰۴ در فیلم (من و تو) و (جوانی) و (ویر-زارا) شرکت کرد.او در (من و تو) با سیف علی خان همبازی بود و جایزه بهترین بازیگر زن را گرفت. در فیلم (ویر-زارا)به همراه شاهرخ خان و پریتی زینتا بازی کرد و نامزد بهترین بازبگر نقش مکمل شد. در فیلم (جوانی)با آبهیشک باچان همبازی شد و جایزه بهترین بازیگر نقش مکمل را برد.

او در سال ۲۰۰۵ در فیلم‌ (معما) با در کنار شاهرخ خان و جوهی چاولا ایفای نقش کرد.در فیلم (سیاه) هم با آمیتاب باچان و آیشا کاپور همبازی شد.

در سال ۲۰۰۶ فیلم های (هرگز نگو خداحافظ) و (بابل) را روی پرده داشت.در (هرگز نگو خداحافظ) با شاهرخ خان و پریتی زینتا و آبهیشک باچان و آمیتاب باچان همبازی شد و (هرگز نگو خداحافظ) تبدیل به یکی از پرفروش‌ترین فیلم‌های سال شد.