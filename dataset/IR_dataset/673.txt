آنری تا پیش از پیوستن جنجالی به بارسلونا با مبلغ ۲۴ میلیون یورو که البته بعده‌ها مشخص شد این قرارداد شامل یک بند آزادی با مبلغی بالغ بر ۱۲۵ یورو بود؛ پس از جام‌جهانی فرانسه از سال ۱۹۹۹ تا سال ۲۰۰۷ به مدت ۸ سال در آرسنال بازی نمود. او پیش از پیوستن به باشگاه آرسنال، یک فصل کابوس‌وار را در یوونتوس تنها با ۳ گل زده سپری نمود اما مانند همیشه آرسن‌ونگر با ذکاوت و هوش مثال‌زدنی آنری را با مبلغ ۱۱ میلیون پوند به آرسنال و ورزشگاه کوچک هایبوری آورد تا دوران طلائی و بی‌تکرار خود را این‌گونه تحت رهبری مربی سابقش آغاز و ثبت نماید اما در ابتدا این انتقال با انتقادات فراوانی هم‌راه بود. او پیش از این نیز در نوجوانی توسط شخص آرسن‌ونگر کشف و به موناکو پیوسته بود. آنری در طول دوران بازی‌گری خود در باشگاه آرسنال ۴ بار آقای‌گل لیگ‌جزیره شد و با ۱۷۵ گل در لیگ انگلیس و ۲۲۸ گل در تمام رقابت‌های آرسنال آماری خیره‌کننده را به ثبت رساند و ۲ بار جایزهٔ پی‌اف‌ای را از آن خویش نمود. وی ۱بار نیز عنوان برترین پاسور لیگ‌برتر انگلیس را نیز کسب نمود. آرسن‌ونگر با به خدمت گرفتن مهاجم ناکام و نیمکت‌نشین یونتوس قصد در پر کردن جای خالی آقای‌گل همیشگی لیگ‌جزیره یعنی نیکلاس‌آنلکا را داشت که همین موضوع باعث هو شدن آنری در هایبوری هنگام پابه‌توپ شدن حین بازی در ماه‌های ابتدائی به دلیل محبوبیت وحشت‌ناک نیکلاس‌آنلکا از سوی هواداران باشگاه آرسنال بود اما طی حضور فوق‌العادهٔ آنری در آرسنال آنری به یکی از سنبل‌های باشگاه تبدیل گردید و هم‌اکنون تندیس وی در بیرون ورزشگاه امیریتس واقع می‌باشد. او در فصل ۲۰۰۲–۲۰۰۳ انگلیس با ۲۰ پاس گل که هنوز هم یک رکورد می‌باشد و زدن ۲۴گل برترین پاسور لیگ انگلیس گردید که به تنهایی مسبب ۴۴گل در یک فصل تنها در مسابقات لیگ‌برتر انگلیس گردید و در فصل ۲۰۰۳–۲۰۰۴ انگلیس نیز با زدن ۳۰با تنها یک گل کم‌تر دومین گل‌زن لیگ‌جزیزه گردید به تنهایی مسبب ۵۰ گل در یک فصل تنها در رقابت‌های سوپرلیگ انگلیس گردید که به خوی‌خود یک رکورد محسوب می‌گردد. آنری به هم‌راه باشگاه آرسنال فصل ۲۰۰۳–۲۰۰۴ را بدون حتی یک شکست به پایان رساند که در لیگ‌برتر انگلیس این رکورد تنها متعلق به آرسنال می‌باشد. وی پس از خروج پاتریک‌ویرا در فصل ۲۰۰۴–۲۰۰۵ کاپیتان آرسنال گردید. او در فصل ۲۰۰۵–۲۰۰۶ از رکورد ۱۸۵ گل زدهٔ ایان‌رایت افسانه‌ای گذشت. در سال ۲۰۰۸ طرف‌داران آرسنال آنری را به عنوان بزرگ‌ترین بازیکن تاریخ باشگاه آرسنال انتخاب نمودند. آنری از سوی فرانسوی‌ها محکوم همیشگی به دلیل بازی نکردن در حد و اندازه‌های باشگاهی در تیم ملی فرانسه بود. وی هم‌راه با آرسنال نائب‌قهرمانی جام قهرمانان اروپا با باخت ۲–۱ برابر بارسلونا البته با یک بازیکن اخراجی از اوایل بازی در حالی که با یک گل پیش بودند و هم‌چنین نائب‌قهرمانی جام یوفا با باخت برابر گالاتاسارای در ضربات پنالتی را در کارنامهٔ خویش دارا می‌باشد.
او در جام جهانی ۱۹۹۸ فرانسه به همراه تیم ملی فرانسه قهرمان جهان گردید. وی در سال ۲۰۰۰ نیز با تیم ملی فرانسه موفق به فتح جام ملت‌های اروپا گردید. در جام‌جهانی ۲۰۰۲ کره‌ژاپن، فرانسه با وجود داشتن یکی از برترین تیم‌های جام و برترین خط‌حملهٔ اروپا با حضور آنری، ترزگه و سیسه ۳ آقای‌گل لیگ‌های مطرح انگلیس، ایتالیا و فرانسه به شکل عجیبی نتوانست از گروه خود صعود نماید و تنها با یک امتیاز حتی بدون گل زده از جام کنار رفت.
آنری در جام جهانی ۲۰۰۶ آلمان به رغم صعود دشوار به جام‌جهانی به هم‌راه تیم ملی فرانسه نائب‌قهرمان جهان شد. خطای‌هند آنری و زدن گل توسط دست در پلی آف جام جهانی ۲۰۱۰ باعث صعود فرانسه به جام‌جهانی فوتبال ۲۰۱۰ شد. وی بعد از جام‌جهانی فوتبال ۲۰۱۰ در یک کنفرانس خبری خبر از کناره‌گیری خود از تیم ملی فوتبال فرانسه و هم‌چنین پیوستن به تیم نیویورک رد بولز آمریکا داد و تا سال ۲۰۱۴ نیز در این تیم بازی کرد البته آنری در نیم‌فصل ۲۰۱۲ موقتاً به صورت قرضی به باشگاه آرسنال و لیگ‌جزیره بازگشت. او با ۵۱ گل‌ملی بالاتر از میشل‌پلاتینی قرار دارد. وی در سال ۲۰۱۵ پس از ۲۰ سال حضور در سطح اول جهان فوتبال تصمیم به کناره‌گیری همیشگی از فوتبال حرفه‌ای گرفت. او با وجود سال‌های متوالی کم‌فراز و نشیب در بالاترین سطح آمادگی هیچ‌گاه صاحب عنوان برترین بازیکن فوتبال جهان نگردید و تنها ۲ بار در سال‌های ۲۰۰۳ و ۲۰۰۴ عنوان دومین بازیکن فوتبال جهان را در کارنامهٔ خویش ثبت نمود.