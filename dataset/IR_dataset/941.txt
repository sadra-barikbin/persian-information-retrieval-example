جواد فکوری (زاده ۱۷ دی ۱۳۱۷ در تبریز – درگذشته ۷ مهر ۱۳۶۰ در حومه شهر ری) سرهنگ خلبان اف-۴ فانتوم ۲ نیروی هوایی ایران و فرمانده آن نیرو از ۱۳۵۹ تا ۱۳۶۰ و وزیر دفاع در کابینه محمدعلی رجایی بود.

وی در محله چرنداپ شهر تبریز متولد شد.
در سال ۱۳۳۷ مدرک دیپلم خود را با موفقیت کسب کرد.
در همان سال در کنکور سراسری شرکت کرد و در رشته پزشکی پذیرفته شد ولی به خاطر علاقه زیادی که به خلبانی داشت، با انصراف دادن از تحصیل در دانشگاه، در مهر ماه همان سال وارد دانشکده خلبانی نیروی هوایی شد.

پس از گذراندن دوره مقدماتی پرواز در دانشگاه خلبانی، اولین پرواز مستقل خود را در سال ۱۳۳۹ با هواپیمای T-۳۳ بر فراز آسمان دوشان تپه در وضعیت‌های مختلف و به مدت یک ساعت و نیم با موفقیت انجام داد.
فکوری دو بار درسال‌های ۱۳۴۲ و ۱۳۵۶ برای تحصیل و آموزش خلبانی جنگنده اف-۴ به آمریکا رفت.

او پس از انقلاب ۱۳۵۷، مجدداً به خدمت نیروی هوایی ارتش جمهوری اسلامی ایران درآمد و با شروع جنگ ایران و عراق به عنوان یکی از طراحان عملیاتهای نیروی هوایی ایران به کار خود ادامه داد. جواد فکوری در طراحی عملیات کمان ۹۹ و عملیات اچ-۳ و [[عملیات اوسیراک] شرکت داشت. وی در مهرماه ۱۳۶۰ در حین بازگشت از جبهه جنوبی جنگ به تهران، بر اثر [[پرواز هرکولس سی-۱۳۰ نیروی هوایی ارتش ایران ۱۳۶۰|سقوط هواپیمای حامل]] به همراه جمعی از فرماندهان ارتش و سپاه، تیمسار [[ولی‌الله فلاحی|سرلشکر فلاحی]]، سرهنگ [[موسی نامجو|نامجو]]، سرداران [[یوسف کلاهدوز|کلاهدوز]] و [[جهان آرا]]، جان خود را از دست داد.

پس از درگذشت وی در [[سقوط هواپیمای سی-۱۳۰ (۱۳۶۰)|سانحه پرواز هرکولس سی-۱۳۰ نیروی هوایی ارتش ایران]]، درجه نظامی جواد فکوری به [[سرلشکر]]ی ترفیع یافت، و از او تحت عنوان رسمی «تیمسار سرلشکر جواد فکوری» یاد می‌شود.