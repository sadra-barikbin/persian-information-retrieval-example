* گلشیفته فراهانی در پی بازی در این فیلم، وقتی که می‌خواست روز سه‌شنبه ۲۹ مرداد ۱۳۸۷ ایران را برای بررسی پیشنهاد دیگری برای بازی در فیلمی آمریکایی ترک کند، ممنوع‌الخروج شد و موفق به ترک کشور نشد.
* علی‌رغم اخبار مختلف دربارهٔ ممنوع‌الخروج بودن «گلشیفته فراهانی»، وی به آمریکا سفر کرد و ممنوع‌الخروج بودن او تکذیب شد.
* فراهانی در روز افتتاحیه نمایش فیلم، به روزنامه آمریکایی «دیلی نیوز» گفت: «مشکلات زیادی را به خاطر این فیلم متحمل شده‌ام.» وی ادامه داد: «مقامات ایرانی گذرنامه مرا گرفتند. مقامات امنیتی چندین بار از من بازجویی کردند و نهایتاً دادگاه گفت که باید فیلم را ببینیم و بعد از آن تصمیم بگیریم که با تو چه باید بکنیم.»
* به گزارش ایرنا، در واکنش به حضور هنرپیشگان ایرانی در تولیدات سینمای جهان، محمدحسین صفار هرندی وزیر فرهنگ و ارشاد اسلامی، که در برنامه " نگاه یک " سیمای جمهوری اسلامی ایران شرکت کرده بود، در پاسخ به سؤال خبرنگار این برنامه که پرسید: " هنرپیشه‌هایی که با سینمای هالیوود همکاری می‌کنند آیا امکان فعالیت در سینمای ایران را هم می‌توانند داشته باشند؟" گفت: قیدی که در کار ما حاکم است، این است که از مرزهای قانونی کسی پا را فرا نگذارد اما اگر کسی قانون را زیر پا بگذارد خود بخود او هم زیرپا گذاشته خواهد شد. وی پیش از این نیز در واکنش به این قبیل اخبار، خواهان جلوگیری از کارهای به گفته او، ضربه زننده به عرصه فرهنگ و هنر شده بود. برخی از فیلمسازان و دست‌اندرکاران سینمای ایران از این سخن وزیر به شدت انتقاد کردند.
* چون حوادث قسمتی از فیلم در خاورمیانه می‌گذرد بخش‌هایی از فیلم باید در دبی فیلم‌برداری می‌شد اما شورای ملی رسانه‌ای امارات متحده عربی اجازه فیلم‌برداری به اسکات نداد؛ پس بخش‌هایی از فیلم در مراکش فیلم‌برداری شدند.