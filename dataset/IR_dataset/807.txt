در فهرست زیر با توجه به ارتباط مستقیم علم رمزنگاری یا همان Cryptography به برخی از اصطلاحات که در بحث امنیت شبکه و کامپیوتر وجود دارند اشاره شده‌است.

نهان‌نگاری: در علم رمزنگاری، به عمل پنهان‌سازی فایل، پیام، عکس یا ویدئو درون فایل، پیام، عکس یا ویدئویی دیگر نهان‌نگاری یا Steganography گفته می‌شود. برتری نهان‌نگاری نسبت به رمزنگاری این است که نهان‌نگاری بر خلاف رمزنگاری جلب توجه نمی‌کند. پیام‌های رمزنگاری شده که آشکار هستند جلب توجه کرده و هر چقدر هم رمزگشایی‌ناپذیر باشند علاقه برمی‌انگیزند؛ بنابراین، در حالی که تمرکز رمزنگاری یا Cryptography تنها روی محافظت از پیام است، نهان‌نگاری یا Steganography روی پنهان کردن وجود پیام رمزنگاری شده‌است.
نهان‌نگاری شامل پنهان کردن اطلاعات درون فایل‌های کامپیوتری است. در نهان‌نگاری دیجیتال، ارتباطات الکترونیکی ممکن است شامل رمزگذاری نهان‌نگارانه درون یک لایهٔ انتقال مانند فایل سند، عکس، ویدئو، برنامه یا پروتکل باشد. فایل‌های رسانه‌ای به علت داشتن حجم بالا برای انتقال نهان‌نگارانه گزینه‌ای ایدئال هستند.

رمزگشایی: معکوس Encryption است و در Cryptography به رمزگشایی، استخراج و آشکارسازی اطلاعات پنهان شده گفته می‌شود.

متن آشکار: متن اولیه که رمزنگاری نشده یا متن نهایی رمزگشایی شده را plain text یا متن آشکار می‌گویند.

سایفر: یک الگوریتم برای قفل‌گذاری یا قفل‌شکنی به عنوان یک سری مراحل تعریف شده به کار می‌رود. سایفر برای این استفاده می‌شود که زمان کمتری صرف رمزنگاری می‌شود. شیوه رمزنگاری به روش سایفر به این صورت است که اطلاعات متن آشکار را به رمز یا کد تبدیل می‌کند.

تحلیل رمز: به روش‌های رمزگشایی متون سایفر بدون آگاهی از کلید آن‌ها گفته می‌شود.

اخلال‌گر: در لغت به معنای مزاحم یا مخل است و در رمزنگاری به معنای کسی است که یک کپی از پیام رمزنگاری شده دارد و قصد رمزگشایی آن را دارد. منظور از شکستن رمز Decrypt کردن آن متن که خود دو نوع است. active intruder که می‌تواند اطلاعات را روی خط عوض کند و تغییر دهد و passive intruder که فقط می‌تواند اطلاعات روی خط را داشته باشد و قابلیت تغییر آن‌ها را ندارد.

پروتکل: به روش یا قراردادی گفته می‌شود که بین دو یا چند نفر برای تبادل اطلاعات گذاشته می‌شود.

نقاط نفوذ: نقاطی که یک نفوذگر بتواند به اطلاعات با ارزش دست پیدا کند.

نقطهٔ دسترسی داخلی: به سامانه‌هایی گویند که در اتاق یا در شبکه داخلی مستقرند و هیچ امنیتی (LocalSecurity) روی آن‌ها تنظیم نشده باشد و احتمال حمله به آن‌ها وجود دارد.

نقطهٔ دسترسی خارجی: تجهیزاتی که ما را به شبکه خارجی مانند اینترنت متصل می‌کنند یا Applicationهایی که از طریق اینترنت کار می‌کنند و احتمال حمله به آن‌ها وجود دارد.

حمله: هر چیزی که مکانیزم امنیت سامانه را دور زده و باعث تخریب شود را حمله یا Attack گویند.

از انواع حمله می‌توان به موارد زیر اشاره کرد:
# DoS
# DDoS
# Spoofing (مانند MAC Spoofing, IP Spoofing و Web Spoofing)
# Man-in-the-Middle
# Password Guessing

کلید: به اطلاعاتی گفته می‌شود که با استفاده از آن بتوان cipher text (متنی که cipher شده) را به plain text تبدیل کرد. (یا برعکس) به عبارت ساده یک متن رمزگذاری‌شده توسط یک Key با الگوریتم مناسب، به متن ساده تبدیل می‌شود.