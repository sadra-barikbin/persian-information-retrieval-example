در دوران بعد از حاکمیت اسلام در ایران و آذربایجان، شهر سراب همچنان ارزش و اعتبار شهری خود را حفظ کرد و به لحاظ موقعیت ویژۀ جغرافیایی و حاصل خیزی خاک همیشه مورد توجه حکمرانان بود.

در اوايل قرن سوم هجري بابك خرم دين دلاور نامدار آذربايجان با شبلي بن مثني از دمي در سراب ملاقات مي كند در كنار شهر سراب به تاريخ 436 هجري قمري جنگ امير وهسودان با غزان اتفاق مي افتد در حملات چنگيز خان مغلول بع آذربايجان سراب نيز سهم كافي از ترك تازي آنها ديده شده و شکست های متعددی به مغولان وارد می شود.در زمستان سال 617 ه . گروهي از لشگريان مغول به سرداري ( يمه نويان) به سراب حمله آوردند و چون شکست های قبلی خود را دیده بودند اینبار به تبريز حمله و آنجا را محاصره نمود حكومت آذربايجان در اين تاريخ در دست اتابك اوزبك بن اتابك محمد جهان پهلوان بود . مغولان چون شهر تبريز را مستحكم مي بينند و شمس الدين عثمان طغرايي وزير اتابك ازبك دليرانه ايستادگي مي كنند آنها با گرفتن مال و پارچه آن جا را ترك گفته به سوي سراب هجوم مي برند و زنان مردان سرابی را به اسارت میگیرند تا اینکه مردان شهر رادر مسجد جامعه شهر از دم تيغ مي گذرانند. از شهرستان اهر مردمانی می آیند و کوچه اهرلو های سراب را که معروف هست تشکسل می دهند و بچه های سرابی ها را نگه میدارند .تکیه کلام مردمان سراب آیتم هست که ریشه تاریخی دارد.

شهر سراب در دوران حکومت مغولان از مراکز عمدۀ حکومتی آذربایجان بود. نوشته‌اند که سلطان احمد اکودار که اسلام آورده بود، از دست ارغون خان و سرداران مغول به اردوی مادر که در سراب مستقر بود، پناه برد و در آن‌جا دستگیر شد و به دستور ارغون به سال ۶۸۳ کشته شد. بعد از شکست سلطان احمد اکودار ارغون خان مغول، شورای مغولان را در گردنۀ صائین به سال ۶۸۳ تشکیل داد.

در زمان حکومت چوپانیان نیز سراب مورد توجه بود و حکومت آن با جانی بیگ خان از اولاد جوجی خان بود که در سال ۷۵۸ در این شهر کشته شد. در اوایل حکمرانی صفویه که شهرهای تبریز و اردبیل و میانه از شهرهای مهم به‌شمار می‌رفتند، سراب به دلیل نزدیکی به این شهرها و موقعیت سوق‌الجیشی، از اهمیت ویژه‌ای برخوردار بود. شاه اسماعیل صفوی بعد از شکست در جنگ چالدران به سراب روی آورد؛ و در سال ۹۳۰ در این شهر درگذشت. جنگ شاه اسماعیل و خلیل پاشا در سراب روی داد و باعث ویرانی و خسارات جبران‌ناپذیری شد، ولی شاه عباس قوای عثمانی را در این شهر شکست داد.

به سال ۱۲۰۵ آغا محمد خان قاجار با صادق خان شقاقی در این منطقه جنگید و بعد از گریختن صادق خان از شهر، آغا محمد خان سراب را فتح کرد. صادق خان شقاقی درجنگ با فتح علی شاه نیز شکست خورده به سراب عقب‌نشینی کرد و بعد از اینکه جواهرات آغا محمد خان را به فتح علی شاه پس دارد، از طرف شاه قاجار بخشوده شد و به حکومت سراب منصوب شد. شهرستان سراب هم‌اکنون دربرگیرندۀ شهرها، بخش‌ها و روستاهای زیادی است و آباد است.