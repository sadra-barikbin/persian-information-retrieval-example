شهرک خَزَرشهر یک شهرک ساحلی در شهرستان بابلسر استان مازندران است.

این شهرک در کیلومتر ۶ جاده بابلسر به فریدونکنار قرار دارد. خزرشهر شامل دو بخش خزرشهر شمالی و خزرشهر جنوبی است. خزرشهر شمالی سمت دریا و خزرشهر جنوبی دقیقاً روبروی خزرشهر شمالی در آن سوی جاده مابین بابلسر و فریدونکنار قرار دارد. خزرشهر ، دریاکنار و خانه دریا سه شهرک ویلایی در مازندران هستند که اکثر مالکین ان بومی نیستند و ایام تعطیل شلوغ و در سایر ایام خلوت هستند. همچنین امکان ورود به‌شهرک صرفاً از طریق هماهنگی با مالک و داشتن کارت ورود امکان‌پذیر است

خزرشهر به علت گردشگری بودن در حاشیه جاده اصلی خود دارای فروشگاه‌ها و مراکز خرید برند متعددی است که این شهرک با چسبیده بودن به جاده اصلی، ساده‌ترین دسترسی را برای ساکنین به مناطق ذکر شده فراهم می‌آورد. با این حال به علت موقعیت مکانی مناسب شهرک، فاصله تا دریا نیز بسیار کم بوده و به راحتی می‌توان از طبیعت و امکانات ساحلی شمال برخوردار شد.

خزرشهر شمالی دارای خیابان‌های ساحلی است و مثل شهرک‌های دیگر در فصل تابستان و عید شلوغ و در پاییز و زمستان خلوت تر است. امکانات رفاهی آن کامل است، دارای پارک، زمین بازی (۲ زمین تنیس آسفالت، یک زمین والیبال و یک زمین فوتبال و ۲ حلقه بسکت بال)، فضای سبز کیفی عالی، کافی شاپ و … است.
خزرشهر جنوبی با یک پل عابر پیاده به قسمت شمالی متصل است. خزرشهر شمالی دارای یک ساحل زیبا (معروف به سی ساید) است که در این قسمت ساحلی بیشتر رستوران‌ها و کافه‌ها وجود دارند.

ورود به شهرک خزرشهر نیازمند کارت ورود است و برای عموم آزاد نیست و تنها مالکان یا میهمانان آنان با هماهنگی آنان امکان ورود دارند.
کنترل ورود و خروج به خزرشهر سطح امنیت آن را بالا برده‌است و یکی از مهم‌ترین دلائلی است که اشخاص ثروتمند در این مکان سرمایه‌گذاری نموده‌اند. همچنین خلوتی خزرشهر از نقاط قوت آن به‌شمار می‌آید.