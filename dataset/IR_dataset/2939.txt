خلیل‌زاده نماینده ویژه آمریکا در امور صلح افغانستان در پی اعلام ناتو در ۲۴ آوریل که از ضرورت کاهش خشونت و نیاز به حل سیاسی بحران افغانستان حمایت کرده بود نوشت: آمریکا و جامعه جهانی از افغانستان می‌خواهد که کشور و ملت خود را در اولویت قرار دهند. او توافقنامه صلح آمریکا با طالبان را یک «فرصت تاریخی برای افغانستان» شمرد. وی اضافه کرد که مبارزه با ویروس کرونا، فقر و جنگ بستگی به اقدام و نیت رهبران و جناح‌های سیاسی افغانستان دارد.

جان بولتون، مشاور پیشین امنیت ملی آمریکا در کتاب جنجالی خاطراتش از دوره‌ای که در کاخ سفید با دونالد ترامپ کار کرده، در جاهای مختلف کتاب از ناراحتی آقای ترامپ دربارهٔ افغانستان به ویژه روند مذاکرات با طالبان بارها یاد کرده‌است.
آقای بولتون در بخشی از کتابش به نام «اتاق حوادث»، نوشته دونالد ترامپ از زلمی خلیلزاد، نماینده ویژه آمریکا در امور صلح افغانستان یاد کرده و گفت: «شنیدم او یک شیاد است، گرچه برای این کار به یک شیاد نیاز داریم.»

در جای دیگر ترامپ از خلیلزاد انتقاد می‌کند که «آیا امضای طالبان هیچ ارزشی دارد.»

آقای بولتون نوشته هیچ راهی برای اعتماد به طالبان و اجرای مکانیسم‌ها وجود ندارد. این (توافقنامه) یک توافق معاملات ملک در نیویورک نیست و می‌گوید خلیلزاد به او توضیح داد که «این توافقی بود که ترامپ گفت که می‌خواست.»

او نوشته در جلسه‌ای ترامپ گفت که «من می‌خواهم غنی هم اینجا بیاید، و طالبان هم. قبلاً از امضای (توافقنامه) این کار را بکنیم. می‌خواهم قبل از امضا ببینیم نه (فقط) یک تلفن.» خلیلزاد گفت: «آنها عاشق آمدن هستند.»

آقای بولتون می‌گوید به این نتیجه رسیده بودم که پیشنهاد ترامپ برای دیدار با طالبان برای این بوده که ترامپ «در جستجوی یک جایگزین برای توافق پومپئو-خلیلزاد می‌گشت.»

او می‌گوید ترامپ در جلسه‌ای در کاخ سفید دربارهٔ توافقنامه صلح آمریکا و طالبان پرسیده "آیا این توافقنامه قابل فروش است؟" و من گفتم فکر نمی‌کنم. سپس ترامپ تمام جلسه را به کنار گذاشت و گفت که "می‌خواهم با طالبان صحبت کنم، بگذارید به واشنگتن بیایند."