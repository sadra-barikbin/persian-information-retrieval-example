خیلی‌ها معتقدند رابرت دنیرو تأثیر بسیار زیادی در متقاعد کردن مارتین
اسکورسیزی برای ترک کوکایین و ساخت (به اعتقاد خیلی‌ها) بهترین فیلم اش
گاو خشمگین داشته‌است.
رابرت او را متقاعد کرد که دیگر نمی‌تواند فیلمی بسازد و مارتین هم تمام
انرژی اش را برای ساختن این بیوگرافی خشن از قهرمان میان وزن، جیک لاموتا
(گاو برانکسی)، صرف کرد. فیلم به یکی دیگر از فیلم‌های ماندگار اسکورسیزی
تبدیل شد و اولین فیلم زندگی‌نامه‌ای بسیار فوق‌العاده به کارگردانی
اسکورسیزی بود که سال(۱۹۸۰) به روی پرده‌های سینما آمد. گاو خشمگین به
عنوان یک شاهکار سینمایی ارزیابی شد و عنوان بهترین فیلم دهه ۸۰ را نیز
کسب کرد. فیلم نامزد هشت جایزه اسکار از جمله بهترین فیلم، بهترین بازیگر
مرد برای رابرت دنیرو و اولین نامزدی مارتین برای بهترین کارگردانی بود.
دنیرو جایزه را برد و تلما شون میکر برای تدوین هم همین‌طور اما اسکورسیزی
مبارزه را به رابرت ردفورد که جوایز اصلی را برای کارگردانی آدم‌های عادی
بدست آورده بود باخت.
کشف جدید اسکورسیزی یعنی جو پشی هم که برای اولین بار جلوی دوربین
مارتین می‌رفت نیز کاندید اسکار بهترین بازیگر نقش مکمل مرد برای این فیلم
شده بود.
گاو خشمگین به صورت سیاه و سفید با کنتراست بالا فیلمبرداری شده بود و
شاید بتوان گفت که سبک کارگردان در این فیلم به اوج خودش رسیده بود.
راننده تاکسی و نیویورک نیویورک عناصری از اکسپرسیونیسم را برای نشان دادن
مشکلات روحی شخصیت اصلی استفاده کرده بود اما اینجا این سبک به اوج خودش
رسیده بود: حرکات آهسته گسترش یافته، نماهای تراکینگ پیچیده، اعوجاج عجیب
پس زمینه (ابعاد رینگ بوکس مسابقه به مسابقه تغییر می‌کردند) و همین‌طور
موضوع. نگرانی‌های خیابان‌های پایین شهر و راننده تاکسی هم ادامه داشت.
مردان نامطمئن، خشونت، جرم و جنایت و رستگاری.
با اینکه فیلم‌نامه فیلم توسط پل شریدر و ماردیک مارتین (یکی از نویسندگان
خیابان‌های پایین شهر) نوشته شده بود اما فیلم نهایی بسیار با فیلمنامه
اولیه شریدر متفاوت بود. فیلم‌نامه بعدها چندین بار توسط نویسندگان مختلفی
از جمله جی کاکس (که بعدها در نوشتن عصر معصومیت و دار و دسته نیویورکی
همکاری کرد) بازنویسی شد. اما نسخه نهایی توسط اسکورسیزی و رابرت دنیرو
نوشته شد. امروزه از گاو خشمگین به عنوان هنری‌ترین فیلم تاریخ ورزشی
سینما نام برده می‌شود که انستیتو فیلم آمریکا نیزAFI هم گاو خشمگین را
به عنوان بهترین فیلم تاریخ ورزشی سینما و همچنین چهارمین فیلم
برتر تاریخ برگزیده هست.