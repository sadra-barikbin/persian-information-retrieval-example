جنت جکسون در این دوره از زندگی‌اش با افسردگی و اضطراب دست و پنجه نرم می‌کرد و همین امر سبب شد تا ششمین آلبوم استودیویی او بر پایهٔ این محتوا تهیه شود. در ماه اکتبر سال ۱۹۹۷ جکسون آلبوم "طناب مخملی" (""Velvet Rope")" را منتشر کرد. جنت با ظاهری کاملاً متفاوت برای این آلبوم ظاهر شد. موهای قرمز فر، پیرسینگهای گوش و بینی و همچنین تتو او را متفاوت کرده بودند. این آلبوم در درجهٔ اول بر این عقیده متمرکز است که همه یک نیاز ذاتی به تعلق داشتن دارند. گذشته از اشعار فراگیر مربوط به موضوعات اجتماعی مانند روابط همجنس‌گراها، همو هراسی و خشونت خانگی، این آلبوم شامل مضامین سادومازوخیسم نیز هست و از نظر مسائل جنسی بسیار بیشتر و واضح‌تر از آلبوم قبلی‌اش، "جنت" (""Janet")" می‌باشد. این آلبوم به‌طور کامل جنت را به‌عنوان یک نماد همجنس‌گرایی به‌دلیل مضامین خود در مورد همجنس‌گرایی و اعتراض به هموفوبیا تثبیت کرد. ترانه‌هایی مانند "منطقهٔ آزاد، دوباره با هم و پاپ پس از ایدز" ("Together Again"), ("post-Aids pop song") و ("Free Xone") از این آلبوم این مضامین را شامل می‌شوند. همچنین بخشی از درآمد حاصل از ترانهٔ "دوباره با هم" ("Together Again") به بنیاد آمریکایی تحقیقات ایدز اهدا شد.

این آلبوم از طرف مراسم ("جایزه رسانه‌ای گلد")" ("مراسمی که هر ساله در حمایت از جامعه دگرباشان جنسی برگزار می‌شود") مورد تقدیر و ستایش قرار گرفت و جایزهٔ افتخاری ""بهترین آلبوم" را دریافت کرد.

این آلبوم بسیار مورد تقدیر منتقدین قرار گرفت. بیلبورد در مقاله‌ای این آلبوم را "بهترین آلبوم آمریکایی سال و بهترین آلبوم از بین ۵ آلبوم قبلی جنت جکسون" عنوان کرد. این آلبوم در رتبهٔ اول بیلبورد ۲۰۰ ایالات متحده نشست و تاکنون بیش از ۱۳ میلیون نسخه در جهان و بیش از ۴٫۵ میلیون نسخه در آمریکا فروش داشته‌است. همچنین این آلبوم موفق به کسب ۳ گواهی پلاتینوم از طرف انجمن صنعت ضبط موسیقی ایالات متحده آمریکا نیز شده‌است.

این آلبوم در مجموع دو نامزدی جایزه گرمی را به همراه داشت. تک‌آهنگ آغازین این آلبوم "داشتن تا زمانی که از دستش بدهی" ("Got 'till It's Gone")" موفق به دریافت جایزهٔ گرمی ""بهترین موزیک ویدئو" شد. تک‌آهنگ "دوباره با هم" ("Together Again")" نامبروان بیلبورد هات ۱۰۰ ایالات متحده شد و هشتمین ترانهٔ نامبروان جنت جکسون را رقم زد. این تک‌آهنگ مدت ۴۶ هفتهٔ متوالی را در بیلبورد آمریکا سپری کرد و تاکنون بیش از ۱۰ میلیون نسخه نیز در جهان فروش داشته‌است که یکی از ""پرفروش‌ترین سینگل‌های عصر فیزیکال"" در تاریخ به حساب می‌آید.

تک‌آهنگ من "تنها می‌شوم" (""I Get Lonely")" در رتبهٔ سوم بیلبورد هات ۱۰۰ نشست و تبدیل به هجدهمین تاپ تن متوالی جنت جکسون شد که او را تبدیل به "اولین هنرمند زن تاریخ" کرد که به چنین موفقیتی دست پیدا کرده‌است و بعد از الویس پرسلی و بیتلز قرار گرفت. جنت سومین تور کنسرت خودش را با نام (""The Velvet Rope Tour")" برگزار کرد. این تور به‌دلیل فن نمایش تئاتری، رقص‌های مختلف و همچنین خوانندگی و آواز زندهٔ جنت مورد ستایش زیادی قرار گرفت. همچنین خود جنت نیز تهیه‌کننده و کارگردان این تور بود. ویدئوی این کنسرت از شبکه "اچ‌بی‌او" پخش شد و توانست ۱۵ میلیون بیننده به‌صورت زنده ثبت کند که رکورد "پربیننده‌ترین برنامهٔ این شبکه" را شکست. این تور نامزد ۴ جایزه امی شد که موفق به برنده شدن دو جایزه از آن شد. جکسون بخشی از فروش این تور را به وعدهٔ آمریکا، سازمانی که توسط کالین پاول برای کمک به جوانان محروم تأسیس شده‌بود، اهدا کرد.

در سال ۱۹۹۹ جنت جکسون از مراسم (""جایزهٔ موسیقی ملل")" جایزهٔ افتخاری ""افسانهٔ موسیقی" را به‌دلیل موفقیت‌های چشم‌گیرش در موسیقی دریافت کرد.