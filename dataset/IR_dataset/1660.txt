آرش برهانی در کل ادوار لیگ ایران با زدن ۱۴۳ گل، دومین آقای گل ادوار لیگ ایران پس از رضا عنایتی و با ۱۸۵ گل را دارد. همچنین در سال ۱۳۸۷_۱۳۸۸ آرش برهانی از استقلال با ۲۰ گل به آقای گلی رسید.

آرش برهانی در ۱۶ شهرآورد برای تیم استقلال بازی کرده‌است و موفق به زدن ۴ گل در این بازیها شده‌است. یکی از گلهای برهانی در بازی دوستانه شهرآورد تهران بوده و در جمع گلهای رسمی این بازیکن محسوب نمی‌شود.

آرش برهانی با ۲ گلی که در مقابل مس کرمان در هفته ۲۱ لیگ برتر۹۲–۹۱ به ثمر رساند، با پیشی گرفتن از علی جباری بازیکن اسبق استقلال با ۸۹ گل زده به ۹۱ گل زده با پیراهن استقلال رسید و عنوان برترین گلزن تاریخ باشگاه استقلال را از آن خود کرد. وی صدمین گل خود را در دیدار مقابل سایپا در روز ۲۰ بهمن ۱۳۹۲ به ثمر رساند و پس از آن اشک شوق ریخت.

برهانی کلا ۱۰۷ گل با پیراهن استقلال در بازیهای رسمی به ثبت رسانده که شامل ۸۰ گل در بازی‌های لیگ برتر، ۱۴ گل در جام حذفی، ۱۱ گل در لیگ قهرمانان آسیا و۲ گل در پلی‌آف لیگ قهرمانان آسیا بوده‌است. او همچنین ۷ گل نیز در بازی‌های دوستانه برای استقلال به ثمر رسانده که در ۱۰۷ گلی که در بالا ذکر شد، محاسبه نشده‌است.

از جمله بازی‌های مهم غیررسمی که برهانی موفق به گلزنی شده‌است باید به دربی ۷۲ و همچنین بازی دوستانه با دیناموکیف اوکراین اشاره کرد.

برهانی با زدن ۱۱۵ گل در لیگ برتر با پیراهن دو تیم استقلال (۸۰) و پاس تهران (۳۵) دومین گلزن برتر تاریخ لیگ برتر است

همچنین با ۸۰ گلی که با پیراهن استقلال در لیگ برتر به ثمر رسانده‌است در رده دوم جدول بهترین گلزنان لیگ برتر با پیراهن یک تیم قرار گرفته‌است (در این جدول رجب‌زاده با زدن ۹۲ گل با پیراهن ذوب‌آهن اصفهان در رتبه اول قرار دارد).