اصل ۱۱۰ قانون اساسی جمهوری اسلامی ایران:

* تعیین سیاستها کلی نظام جمهوری اسلامی ایران پس از مشورت با مجمع تشخیص مصلحت نظام.
* نظارت بر حسن اجرای سیاستهای کلی نظام.
* فرمان همه‌پرسی.
* فرماندهی کل نیروهای مسلح.
* اعلام جنگ و صلح و بسیج نیروهای مردمی.
* نصب و عزل و قبول استعفای:
** فقهای شورای نگهبان.
** رئیس قوه قضاییه.
** رئیس سازمان صدا و سیمای جمهوری اسلامی ایران.
** رئیس ستاد کل نیروهای مسلح جمهوری اسلامی ایران.
** فرمانده کل سپاه پاسداران انقلاب اسلامی.
** فرماندهان عالی نیروهای نظامی و انتظامی
* حل اختلاف و تنظیم روابط قوای سه‌گانه.
* حل معضلات نظام که از طرق عادی قابل حل نیست، از طریق مجمع تشخیص مصلحت نظام.
* امضاء حکم ریاست‌جمهوری پس از انتخاب مردم. صلاحیت داوطلبان ریاست‌جمهوری از جهت دارا بودن شرایطی که در این قانون می‌آید، باید قبل از انتخابات به تأیید شورای نگهبان و در دورهٔ اول به تأیید رهبری برسد.
* عزل رئیس‌جمهور با در نظر گرفتن مصالح کشور پس از حکم دیوان عالی کشور به تخلف وی از وظایف قانونی، یا رأی مجلس شورای اسلامی به عدم کفایت وی بر اساس اصل هشتاد و نهم.
* عفو یا تخفیف مجازات محکومیت در حدود موازین اسلامی پس از پیشنهاد رئیس قوه قضاییه.

رهبر می‌تواند بعضی از وظایف و اختیارات خود را به شخص دیگری تفویض کند.
اصل سابق وظایف و اختیارات رهبری:

* تعیین فقهای شورای نگهبان.
* نصب عالیترین مقام قضایی کشور.
* فرماندهی کلی نیروهای مسلح به ترتیب زیر:
* نصب و عزل رئیس ستاد مشترک.
* نصب و عزل فرمانده کل سپاه.
* تشکیل شورای عالی دفاع ملی، مرکب از هفت نفر از اعضای زیر:
:رئیس‌جمهور.
:نخست‌وزیر.
:وزیر دفاع.
:رئیس ستاد مشترک.
:فرمانده کل سپاه پاسداران انقلاب اسلامی.
:دو مشاور به تعیین رهبر.
* تعیین فرماندهان عالی نیروهای سه‌گانه به پیشنهاد شورای عالی دفاع.
* اعلام جنگ و صلح و بسیج نیروهای به پیشنهاد شورای عالی دفاع.
* امضای حکم ریاست‌جمهور پس از انتخاب مردم صلاحیت داوطلبان ریاست‌جمهوری از جهت دارا بودن شرایطی که در این قانون می‌آید باید قبل از انتخابات به تأیید شورای نگهبان و در دورهٔ اول به تأیید رهبری برسد.
* عزل رئیس‌جمهور با در نظر گرفتن مصالح کشور، پس از حکم دیوان عالی کشور به تخلف وی از وظایف قانونی یا رأی مجلس شورای اسلامی به عدم کفایت سیاسی او.
* عفو یا تخفیف مجازات محکومیت، در حدود موازین اسلامی، پس از پیشنهاد دیوان عالی کشور.