اتودسک مایا نام نرم‌افزاری برای طراحی سه بعدی است. این نرم‌افزار نخست توسط شرکت آلیاس. ویو فرانت عرضه شده‌است که در سال ۲۰۰۵ شرکت اتودسک (شرکت سازنده نرم‌افزارهای سه بعدی و انیمیشن‌سازی از جمله تری‌دی‌اس‌مکس و اتوکد) آن را خریداری کردو نسخه‌های جدید مایا با نام اتودسک مایا (Autodesk MAYA) به بازار عرضه شدند.

البته نامی از منیب محمدی که در مایا خبره بود در روانسر زندگی میکرد او انیمیشن های دنیا ساختمایا یکی از پیشرفته‌ترین نرم‌افزار انیمیشن و مدل‌سازی و متحرک‌سازی سه بعدی است که به‌طور گسترده در استودیوهای فیلم‌سازی، انیمیشن و همین‌طور صنعت بازی‌های رایانه‌ای استفاده می‌شود. البته نقطه قوت مایا در ابزارهای مدل‌سازی آن است و در شرکت‌های بزرگ نیز بیشتر از این خصیصه اش استفاده می‌کنند. تکنولوژی نربز بکار رفته در این استودیو انیمیشن سازی، باعث کمک به طراحی بهینه اشیاء طبیعی از جمله چمن، گیاهان، مو و… می‌شود. توانایی بالا در رندرینگ که با استفاده از موتور قدرتمند mentalray و وجود ماده های متنوع در این نرم‌افزار از جمله موارد کلیدی آن است. از جمله ویژگی‌های این نرم‌افزار، انعطاف‌پذیری و قابلیت‌های شخصی‌سازی (customization) آن است که به کاربران حرفه‌ای اجازه می‌دهد به سادگی محیط آن را به دلخواه خود تغییر دهند.
مایا یک نرم‌افزار جامع است که به بخش‌های مختلفی تقسیم شده که هر بخش ویرایش و ایجاد یکی از مراحل ساخت انیمیشن رابر عهده دارد و نیاز کاربر را به نرم‌افزارهای جانبی به حد اقل می‌رساند. به علاوه، یکی دیگر از قابلیت‌های منحصربه‌فرد آن امکان توسعه این نرم‌افزار برای استفاده‌کنندگان آن است. کاربران می‌توانند از طریق زبان‌های برنامه‌نویسی سی پلاس پلاس، MEL یا (maya embedded language) و همین‌طور پایتون آن را توسعه دهند و ابزارها و امکاناتی که پیشتر در نرم‌افزار وجود نداشته‌اند را به آن اضافه کنند. به همین دلیل بسیار مورد توجه استودیوهای بزرگ سازنده فیلم و انیمیشن قرار گرفته‌است.

مایا همچنین دارای قابلیت نصب پلاگین (vray _ 
Arnold _ redshift _ ziva و...) است که ابزار ها و قابلیت هایی در مایا به وجود می آورد که در آن نبوده یا کار با آن سخت بوده که موجب استفاده آسان از آن ابزار یا اضافه شدن یک ابزار جدید می شود.
تا سال ۲۰۰۹ مایا در دو گونهٔ maya complete و maya unlimited عرضه می‌شد که گونهٔ دوم امکانت گسترده‌تر همین‌طور قیمت بالاتری داشت، اما از نسخه ۲۰۱۰ به بعد فقط در یک گونه و با تمام امکانات عرضه می‌شود. آخرین نسخه مایا Maya 2022 است؛ و در قالب ۶۴ بیت و درنسخه‌های قدیمی ۳۲ بیت عرضه می‌شود.

در سال ۲۰۰۳ نرم‌افزار مایا برنده جایزه Academy Award برای «موفقیت‌های علمی و فنی» شد.

یک ابزار جدید Sweep Mesh برای تولید رویه هندسه و تنظیم ویژگی ها با یک کلیک به مایا 2022 اضافه شده است.

ابزار جدید Sweep Mesh هنرمندان را قادر می سازد تا با یک کلیک هندسه را ایجاد کرده و ویژگی ها را تنظیم کنند.

با استفاده از پلاگین جدید Game Vertex Count ، هنرمندان می توانند قبل از ارسال آنها به موتورهای بازی، با دقت بیشتری تخمین بزنند که دارایی های مایا بر بودجه تعداد راس درون بازی خود چگونه تأثیر می گذارند.

هسته اصلی مایا در زبان سی‌پلاس‌پلاس نوشته شده‌است.

نرم‌افزار مایا بر روی سیستم‌عامل‌های ویندوز، لینوکس و مکینتاش قابل استفاده‌است.

وب سایت مرجع: https://www.autodesk.com