این کنسول در ابتدا به صورت دو مدل CORE PACK و PREMIUM PACK به بازار عرضه شد که مدل CORE PACK این کنسول فاقد هارد درایو و هدست و دسته‌های بی‌سیم بوده ولی مدل PREMIUM PACK دارای هارد دیسک ۲۰GB و دسته‌های بی‌سیم و هدست بود. مدل پرمیوم با ارائه شدن مادر برد فالکون دارای هارد ۶۰ گیگابایتی شد. تا این که سر انجام با معرفی مادربرد جاسپر ساخت مدل پرمیوم هم متوقف شد.

از مدل‌های بعدی که برای این کنسول عرضه شد می‌توان به ARCADE PACK و ELITE PACK و اشاره کرد.

در مدل ARCADE خبری از هارد نبود ولی به جای آن از یک مموری به ظرفیت ۲۵۶ مگابایت استفاده شده بود این مدل در اوایل سال ۲۰۰۸ به بازار عرضه شد در این مدل از فناوری ۶۵ نانومتری برای CPU و GPU استفاده شده‌است. در سال نیمهٔ دوم سال ۲۰۰۹ این مدل دارای ۵۱۲ مگابایت مموری داخلی شد و مموری کارت از پک آن حذف گردید

مدل ELITE را می‌توان کامل‌ترین پک این کنسول نامید. رنگ این مدل مشکی می‌باشد. با ارائه بازی دو باندلی از اکس‌باکس شامل هارد ۲۵۰ گیگا بایتی و دو دسته بیسیم به علاوه یک عدد از بازی ارائه شد. این اولین نوع اکس‌باکس با هارد بیشتر از ۱۲۰ گیگابایت بود. بعدها باندل‌های دیگری نیز شامل هارد ۲۵۰ گیگابایتی مثل باندل فورزا موتور اسپورت ارائه شدند.
این کنسول از ابتدای تولید تا به امروز شامل سه ویرایش مختلف شامل نوع استاندارد یا کنسول Phat، نوع Xbox 360 Slim S که به عنوان اسلیم شناخته می‌شود و در آخر نوع Xbox 360 E که در طراحی مشابهت کلی به Xbox One دارد، همچنین این کنسول به‌طور کلی در هشت مادر برد مختلف ساخته شد که به ترتیب از چپ به راست شامل Xenon , Zephyr, Falco, Opus, Jasper,Trinity, Corona , Winchester می‌باشد که هر کدام نیز شامل ورژن‌های مختلف هستند. آخرین مادربرد این کنسول در ویرایش Phat مادر برد جاسپر است، سری اسلیم نیز ابتدا با مادربرد ترینیتی و سپس کرونا عرضه شد که با انتشار آن تقریباً تمامی مشکلات حرارتی این کنسول مرتفع گردید، نوع آخر، Xbox 360 Slim E است که علیرغم تغییر نه چندان محسوس در اندازه آن سوپر اسلیم نیز خوانده می‌شود و با دو مادربرد کرونا و در نهایت وینچستر روانه بازار شد.

مدل Slim ۱۵ درصد کوچکتر از مدل‌های پیشین است و دارای هارد داخلی ۲۵۰ گیگابایتی است. تعداد پورت‌های USB در این مدل از سه پورت به ۵ پورت افزایش یافته‌است. این مدل همچنین دارای wifi بدون نیاز به سیم می‌باشد. رنگ کنسول به مشکی براق در اولین عرضه (مانند رقیبش پلی استیشن ۳) در مقایسه با رنگ مشکی مات مدل‌های الایت تغییر یافته‌است. این مدل همچنین علاوه برداشتن خروجی HDMI دارای خروجی صدای نوری نیز هست. به علاوه دکمه‌های کنسول از فشاری به تاچ تغییر یافته‌است. این مدل همچنین از رم ریدرها نیز پشتیبانی. جالب اینجاست که تا بهمن ماه سال ۱۳۹۰ هکرها نتوانسته بودند این کنسول را هک کنند. با تولید این کنسول مایکروسافت اعلام کرده‌است تولید باقی مدل‌ها متوقف شده و فقط این مدل تولید خواهد شد.