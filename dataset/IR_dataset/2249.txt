کیرا در اواخر دهه ۹۰، در چندین سریال تلویزیونی به ایفای نقش پرداخت تا اینکه توانست در سال ۱۹۹۹، در نخستین قسمت سری فیلم‌های معروف "جنگ ستارگان" به بازی بپردازد. شباهت وی در این فیلم با بازیگر دیگر فیلم ناتالی پورتمن به حدی بود که بعد از کامل شدن گریم دو بازیگر، مادران آنها، قادر به تشخیص دختر خود نبودند.

کیرا اولین نقش اول خود را در سال ۲۰۰۱ و با بازی در فیلم تلویزیونی "شاهزاده دزدان" و در نقش دختر رابین هود به دست آورد. علاوه بر این فیلمِ تلویزیونی، وی در فیلم ترسناک "حفره" ایفای نقش کرد. نایتلی با بازی در فیلم مثل بکام کات‌دار بزن که یک فیلم ورزشی و دربارهٔ فوتبال بود، توانست به موفق چشم‌گیری برسد. این فیلم در گیشه فیلم موفقی بود اما به موفقیت فیلم بعدی وی نبود.

کیه‌را توانست در سال ۲۰۰۳ در نخستین قسمت از سری فیلم‌های محبوب و معروف دزدان دریایی کارائیب، یعنی "" در کنار جانی دپ و اورلاندو بلوم به ایفای نقش پرداخت. این فیلم در گیشه یکی از موفق‌ترین فیلم‌های سال بود.

پس از آن در فیلم "در واقع عشق" که یک کمدی عاشقانه بود به بازی پرداخت. فیلم بعدی وی، فیلم "شاه آرتور" بود که کیرا برای اینکه بتواند در آن بازی کند، اسب سواری و شمشیر زنی یادگرفت.

در سال ۲۰۰۵، وی در ۳ فیلم مهم به ایفای نقش پرداخت. ابتدا در تریلر سنگین "ژاکت" به ایفای نقش در برابر ادرین برودی پرداخت. سپس در فیلم "دومینو" به بازی می‌پردازد که با انتقاد منتقدین همراه شد.

بعضی منتقدین دربارهٔ وی گفتند که «نایتلی تنها چهره زیبایی دارد و توانایی بازی کردن ندارد». کیرا نیز گفته بود که تنها به یک فرصت مناسب نیاز دارد. این فرصت مناسب در همین سال برای وی بدست آمد. کیه‌را فرصت بازی در فیلم "غرور و تعصب" را بدست آورد. بازی عالی او در این فیلم، باعث شد تا وی علاوه بر اینکه نامزد جایزه اسکار شود، جواب منتقدین خود را نیز بدهد و نقدهای بسیار مثبتی دریافت کند. فیلم در مجموع بیش از صد میلیون دلار فروش کرد. نایتلی نیز که در ۱۹ سالگی نامزد اسکار شده بود، به عنوان سومین فرد جوان در تاریخ رقابت‌های اسکار که نامزد این جایزه شده‌اند، قرار گرفت. در سال ۲۰۰۶، قسمت دوم فیلم دزدان دریایی، با عنوان "" نیز با بازی او اکران شد که فروش بسیار خوبی داشت.

در سال ۲۰۰۷، قسمت سوم فیلم دزدان دریایی، نیز از او اکران شد که مانند دو قسمت قبلی، فروش بسیار خوبی داشت. همچنین فیلم "کفاره" از وی اکران شد که کیه‌را بازی بسیار خوبی در این فیلم به نمایش گذاشت. بازی خوبش در این فیلم، یک نامزدی گلدن گلوب دیگر برایش به ارمغان آورد.
در سال ۲۰۰۸، نایتلی در دو فیلم "مرز عشق" و "دوشس" به بازی پرداخت.