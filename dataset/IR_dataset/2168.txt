آب، منبعی ضروری برای کل حیات در سیاره زمین است. فقط سه درصد از منابع آب موجود در زمین شیرین است و دو-سوم این آب شیرین در و یخچال‌های طبیعی محصور شده‌اند. از یک درصد باقی مانده، یک- پنجم در مناطق دور افتاده و غیرقابل دسترس و در بارندگی‌های فصلی زیاد و در و سیل‌ها حاصل می‌شود که به آسانی قابل استفاده نیستند. با گذشت زمان، آب کمیاب تر می‌شود و دسترسی به آب آشامیدنی پاک و سالم در میان کشورها محدود می‌شود. در حال حاضر، حدود ۰/۰۸ درصد از کل آب شیرین جهان متناسب با نیاز روزافزون بشر برای بهداشت، آشامیدن، تولید، تفریح و کشاورزی مورد بهره‌برداری قرار می‌گیرد. بهینه‌سازی مصرف آب شیرین با توجه به درصد کم آب باقی مانده از منابع طبیعی همواره در نقاط مختلفی از جهان مشکل‌زا بوده‌است.

تلاش‌های زیادی در مدیریت منابع آب برای بهینه‌سازی و به حداقل رساندن ناشی از مصرف آب صورت گرفته‌است. پایش آب، به عنوان بخش جدایی ناپذیر اکوسیستم باید در راستای مدیریت یکپارچه منابع آب انجام گیرد.

تأمین آب به دلیل محدودیت آن یک چالش است. در پروژه دموکراتیک سازی حکمرانی آب و بهداشت بر اساس نوآوری‌های اجتماعی-فنی که طی ۳۰ ماه و در جریان برنامه هفتم اتحادیه اروپا انجام گرفت این موضوع در قالب تحقیقات، توسعه فناوری و پیاده‌سازی مورد توجه قرار گرفت. پروژهٔ مزبور، در مناطق در حال توسعه با مسئله‌ای دشوار روبرو شد: از بین بردن نابرابری اجتماعی ساختاری دردسترسی به نیازهای ضروری آب و خدمات سلامت عمومی. مهندسان این پروژه بر روی یک سیستم تصفیه آب کار کردند که با انرژی خورشیدی کار می‌کند و فیلترهایی دارد که آب سالم را برای یک جامعه فقیر در ایالت Minas Gerais تأمین می‌کند. مدیریت موفقیت‌آمیز هر منبع نیازمند دانش دقیق در مورد منابع موجود، کاربردهای آن، تقاضای رقابتی نسبت به آب، اقدامات و فرآیندهای ارزیابی اهمیت و ارزش تقاضای رقابتی و سازوکارهایی برای تبدیل تصمیمات سیاستی به عمل بر روی زمین، می‌باشد.

این کار بسیار دشوار است زیرا منابع آب می‌توانند از بسیاری از مرزهای ملی عبور کنند و کاربردهای آب، موارد بسیاری را دربر می‌گیرد که تعیین آنها دشوار است و ممکن است مدیریت آن به شکل مرسوم بسیار سخت باشد. اکوسیستم‌ها یا گونه‌های نادر یا ذخایر آب زیرزمینی با قدمت بسیار زیاد، نمونه‌هایی از این دست هستند.