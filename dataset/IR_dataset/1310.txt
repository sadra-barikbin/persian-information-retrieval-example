شهرستان باغ‌ملک، یکی از شهرستان‌های استان خوزستان در جنوب غربی ایران است. این شهرستان با شهرستان‌های رامهرمز، شهرستان ایذه،شهرستان مسجدسلیمان، وشهرستان هفتکل هم‌مرز و همسایه است.و با استان کهگیلویه و بویر احمد نیز مرز استانی دارد مرکز این شهرستان، شهرباغ‌ملک است.

این شهرستان تقریباً در شرق استان خوزستان می‌باشد
شهرستان باغ‌ملک از نظر جغرافیایی در ۴۹ درجه و ۵۳ دقیقهٔ درازای خاوری و ۳۱ درجه و ۳۱ دقیقهٔ پهنای شمالی و در ارتفاع ۹۱۷ متری از سطح دریا واقع شده‌است.

جاذبه‌های طبیعی
شهرستان باغ ملک منطقه‌ای کوهستانی است که از کوه‌های بادرنگان در شمال و کوه‌های زرین و دیوانه در جنوب تشکیل شده‌است. مهم‌ترین پوشش گیاهی منطقه را بلوط و افرا تشکیل می‌دهند و در بعضی مناطق سرو های تنومندی وجود دارد. و از گیاهانی که کاربرد دارویی و صنعتی دارند؛ گل گاوزبان، کرفس خاکشیر و گون کتیرا و پوشش گیاهی مخصوص دام در این منطقه می‌رویند. روباه، شغال، گرگ، بزکوهی، قوچ، میش، گراز، خرگوش، کبک، قرقاول در اطراف این شهرستان دیده می‌شوند. هوای باغ ملک معتدل است. بیش‌ترین درجه حرارت در مرکز این شهرستان در تابستان‌ها به ۴۲ درجه بالای صفر و کم‌ترین آن در زمستان‌ها به صفر درجه می‌رسد. میزان باران سالیانه این شهرستان به‌طور متوسط ۵۰۰ میلی‌متر است.
روستاهای زیبای مال آقا، رباط (حضرت سلیمان)، لالب، ابوالعباس (بلواس) از جمله مناطق تفریحی و قلعه محمد تقی خان چهارلنگ در شهر زیبای قلعه تل، قلعه اقبال در روستای سر سبز لالب، قلعه علاء در روستای علاء ، کاروانسرای ارغوانی در محله درویشان و محوطه های باستانی در منجنیق و اوربه از جمله مکان های تاریخی شهرستان باغملک میباشند که در تمامی روزهای سال گردشگران را سراسر نقاط استان و حتی کشور به سمت شهرستان سرازیر میکنند.

 اقوام 
مردم شهرستان باغ‌ملک از ایل بختیاری(چهار لنگ و هفت لنگ) و ایل زنگنهو ایل بهمئیهستند.
 ایل بختیاری (چهار لنگ و هفت لنگ)، ایل زنگنه ایل بهمئیهستند.

بختیاری‌های باغ‌ملک بیشتر از ایل چهارلنگ کیان ارثی طایفه جانکی گرمسیر شامل تیره‌های (جانکی، آل خورشید، بهوندی، بیگدلی ، شیوخ منگشت، شیرالی، داوودی، سروستانی، ممبینی، ابوالعباسی، احمد مکانی، یوسف شهرویی، خورشیدی، حسینی، برون، میلاسی، سادات طباطبایی و سادات میرسالاری) هستند.

بختیاری‌های ساکن شمال باغ‌ملک (حوزه منگشت(رباط و ابوالعباس) از ایل هفت لنگ، طایفه اورک، تیره لجمیر اورک و تیره سخندری هستند.

در منطقه بارانگرد طوایفی از اورک، زراسوند و چهارلنگ ساکن هستند.

بهمئی‌های باغ‌ملک متشکل از طوایف علادینی، نریموسایی، خلیلی، بناری، نوروزی، کمایی و مهمدمیسایی می‌باشند.

زنگنه‌های شهرستان باغ‌ملک از چندین طایفه شامل طایفه عباسوند، سلمانوند، شرف وند، اوموند، هزاروند، گراوند، گیجوند، فرهادوند، گلابوند، تدوئی، کرد زنگنه و حسین خانی تشکیل شده‌اند.

در منطقه لران و قلعه تل طوایفی از ایل قشقایی سکونت دارند.