ولی‌الله طحانی

بنیانگذار سیستم‌های فازی در ایران

ناصر قدیری مدرس:

قدیری تحصیلات کارشناسی خود را در دانشکده برق و کامپیوتر، دانشگاه صنعتی اصفهان در رشته کامپیوتر گرایش سخت‌افزار و کارشناسی ارشد خود را در دانشکده مهندسی کامپیوتر، دانشگاه شیراز در رشته کامپیوتر گرایش هوش مصنوعی و رباتیک و دکترای خود را در دانشکده فنی و مهندسی، دانشگاه اصفهان در رشته کامپیوتر گرایش نرم‌افزار به انجام رساند. وی دارای بیش از ۱۸ سال تجربه کار در بخشهای خصوصی و دولتی و اجرا و نظارت پروژهای فناوری اطلاعات و ارتباطات در سطح شهری و ملی بوده‌است. قدیری علاوه بر استادی دانشگاه صنعتی اصفهان سمت مشاور رئیس دانشگاه علوم پزشکی اصفهان در امور فناوری اطلاعات و سرپرست مدیریت آمار و فناوری اطلاعات را نیز برعهده دارد.

محمدجواد امیدی:

محمد جواد امیدی در سال ۱۳۷۷ در رشته الکترونیک از دانشگاه تورنتو کانادا فارغ‌التحصیل شد و سپس دوره فوق دکتری خود را در همین دانشگاه در زمینه مخابرات سیستم به پایان رساند. وی از بنیان‌گذاران چند شرکت موفق در زمینه‌های مختلف همچون تجارت الکترونیک و طراحی سیستم‌های الکترونیکی ومخابراتی در کانادا و آمریکا بوده‌است. امیدی دارای مقالات متعدد در ژورنال‌ها و کنفرانسهای علمی است و داوری کنفرانس‌های متعددی را به عهده داشته‌است. وی بیش از ده اختراع (Patent) را در آمریکا و کانادا و دو اختراع را به صورت جهانی ثبت نموده‌است.

از سوابق اجرایی وی علاوه بر مدیریت شرکت‌ها در بخش خصوصی می‌توان به مواردی همچون ریاست مرکز فناوری اطلاعات دانشگاه صنعتی اصفهان، مشاور فناوری اطلاعات و ارتباطات استانداری اصفهان، ریاست دانشکده برق و کامپیوتر دانشگاه صنعتی اصفهان، معاونت توسعه فناوری شهرک علمی و تحقیقاتی اصفهان، رئیس مرکز منطقه‌ای توسعه مراکز رشد و پارکهای علم و فناوری کشورمعاونت پژوهش و فناوری دانشگاه صنعتی اصفهان اشاره نمود.

در حال حاضر امیدی عضو هیئت علمی و استاد دانشکده برق و کامپیوتر دانشگاه صنعتی اصفهان و مدیر کل ارتباطات و فناوری اطلاعات استان اصفهان است و مدیریت مؤسسه دفتر منطقه‌ای آیریس وابسته به یونسکو، عضو هیئت مدیره سازمان فاوا شهرداری اصفهان و قائم مقام رئیس دانشگاه صنعتی اصفهان در امور بین‌الملل و توسعه ساختارهای فناوری را نیز به عهده دارد. زمینه‌های مورد علاقه وی در امر پژوهش و تدریس شامل مخابرات دیجیتال، رادیوهای هوشمند، مخابرات بی‌سیم و روش‌های پیاده‌سازی الگوریتم‌های مخابراتی است.