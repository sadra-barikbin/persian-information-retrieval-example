در پی دستگیری اسانلو اتحادیه‌های کارگری و نهادهای بین‌المللی به دستگیری او اعتراض کردنند و اسانلو تبدیل به نماد مبارزات کارگری در ایران و جهان شده‌است.
* کنفدراسیون جهانی کارکنان و کارگران حمل و نقل. این کنفدراسیون در سراسر جهان ۵ میلیون عضو دارد. ۶۸۱ اتحادیه کارگری از ۱۴۸ کشور جهان عضو آن هستند.
* دیوید کرافت دبیرکل کنفدراسیون جهانی کارکنان و کارگران حمل و نقل و گای رایدر، دبیرکل اتحادیه بین‌المللی سندیکاهای کارگری جهان، نامه مشترکی به رئیس‌جمهور ایران نوشته و درخواست کردنند به وضعیت اسانلو رسیدگی شود.
* آنجلیکا بر، رئیس نمایندگی ایران در پارلمان اروپا نیز در نامه‌ای به سفیر ایران در بروکسل از دستگیری منصور اسانلو انتقاد کرده‌است.
* در روزنامهٔ اعتماد ملی مورخ ۲۶ تیر ۱۳۸۶ آمده‌است: «بنابر گزارش سایت <آی‌تی‌اف>، کالتوم باکاره دبیر روابط بین‌الملل اتحادیه عمومی کارگران راه‌آهن تونس، ناصر یونس دبیرکل اتحادیه عمومی کارگران حمل و نقل فلسطین، خالد زیود دبیرکل اتحادیه عمومی پتروشیمی اردن، محمد شاهاتا رئیس اتحادیه حمل و نقل هوایی مصر، عادل الصبحی رئیس اتحادیه ماریتام مصر، جورج ئی ترکیه هماهنگ‌کننده بین‌المللی سازمان کارمندان کابین هواپیمای لبنان، جبران ابوحیدر از اتحادیه حمل و نقل هوایی لبنان، عبدل‌حمید دراجی دبیرکل اتحادیه راه‌آهن الجزیره، محمد صاردی دبیرکل فدراسیون ملی حمل و نقل مراکش و سعید الهاری از اتحادیه بنادر مراکش نیز با انتشار بیانیه‌هایی خواستار آزادی اسانلو شدند. علاوه بر این سازمان عفو بین‌الملل نیز در گزارش اخیر خود به بازداشت منصور اسانلو انتقاد کرده‌است.»
* توسط فدراسیون جهانی کارگران حمل و نقل روز ۶ مارس ۲۰۰۸ میلادی (۱۶ اسفند ۱۳۸۶)، روز جهانی راه‌آهن، به عنوان روز «اقدام جهانی در همبستگی با منصور اسانلو» اعلام شد.