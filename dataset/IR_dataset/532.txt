* در ۱۷ اسفند ۱۳۸۳ پرواز ایرباس A310 که از بانکوک به مقصد تهران پرواز کرده بود، پس از فرود در باند فرودگاه مهرآباد به سمت چپ باند منحرف شد. در این حادثه به هیچ‌یک از ۹۱ سرنشین هواپیما آسیبی نرسید، اما به هواپیما خساراتی وارد شد.
* در ۱۵ مهر ۱۳۹۱ پرواز بندرعباس- تهران این شرکت پس از پرواز به علت نقص فنی در سیستم تنظیم فشارهوا مجبور به بازگشت به بندرعباس شد.
* در ۹ مهر ۱۳۹۲، پرواز مشهد - تهران این شرکت به دلیل نقص فنی و مشاهده شدن دود در بال هواپیما مجبور به بازگشت و فرود در فرودگاه شهید هاشمی‌نژاد مشهد شد.
* در ۲۵ فروردین ۱۳۹۳، هواپیمای ایرباس شرکت ماهان که از تهران عازم بانکوک بود پس از ۴۵ دقیقه به دلیل نقص فنی به تهران بازگشت.
* در ۵ خرداد ۱۳۹۳، پرواز شماره ۱۰۳۹ که از تهران به مقصد رفسنجان در حال پرواز بود به علت نقص فنی در فرودگاه کرمان فرود اضطراری انجام داد.
* در ۱۸ خرداد ۱۳۹۳، پرواز تهران - قشم با نزدیک شدن به فرودگاه قشم اعلام کرد که به دلیل نقص فنی در سیستم هیدرولیک امکان ادامه پرواز را ندارد و باید به فرودگاه مهرآباد بازگردد.
* در ۱۳ شهریور ۱۳۹۳، پرواز ۱۰۳۷ تهران - مشهد این شرکت که با هواپیمای ایرباس ای ۳۰۰ سری ۶۰۰ انجام می‌گرفت پس از چند دقیقه به علت نقص فنی مجبور به بازگشت و فرود در فرودگاه مهرآباد شد.
* در ۲۱ دی ۱۳۹۳، پرواز زابل - تهران که حسن قاضی زاده هاشمی ویزر بهداشت وقت نیز از مسافرانش بود، در هنگام برخاستن به دلیل از کار افتادن یکی از موتورهای هواپیما مجدداً در فرودگاه زابل به زمین نشست.
* در ۲۳ خرداد ۱۳۹۴، یک فروند هواپیمای ایرباس در فرودگاه بین‌المللی بیروت دچار دچار نقص و ترکیدگی شد که با اقدام به موقع از رخ دادن حادثه جلوگیری به عمل آمد.
* در ۲۸ تیر ۱۳۹۴، هواپیمای بوئینگ ۷۴۷ هواپیمایی ماهان که تهران را به مقصد مشهد ترک کرده بود، پس از حدود ۱۵ دقیقه پرواز به دلیل نقص فنی مجبور به بازگشت به تهران و فرود اضطراری در فرودگاه مهرآباد شد.
* در ۲۳ مهر ۱۳۹۴، یک فروند هواپیمای بوئینگ ۷۴۷ ماهان با ۴۲۶ سرنشین که از تهران عازم بندرعباس بود دقایقی پس از پرواز به علت نقص فنی در موتور شماره ۳ هواپیما و جدا شدن قطعاتی از موتور مجبور به بازگشت و فرود اضطراری در مهرآباد می‌شود. در این حادثه به کسی آسیب نرسید. در پی این حادثه مدیرکل دفتر ایمنی و مهندسی سوانح سازمان هواپیمایی کشوری از تشکیل کمیته بررسی علل نقص فنی در این پرواز خبر داد.
* در ۲۴ آذر ۱۳۹۴، یک فروند هواپیمای ماهان که تهران را به مقصد مشهد ترک کرده بود، پس از ۱۵ دقیقه به دلیل بسته نشدن چرخ‌ها، به تهران بازگشت و مجبور به فرود اضطراری در مهرآباد شد.
* در ۳ دی ۱۳۹۴، یک هواپیمای ایرباس ۳۱۰ شرکت ایرانی ماهان که از فرودگاه بین‌المللی امام خمینی عازم استانبول بود در فرودگاه بین‌المللی آتاترک، در ترکیه، پس از فرود به دلیل درست کار نکردن سیستم هیدرولیک ترمز با خارج شدن از باند فرودگاه با گارد ریل فرودگاه برخورد کرد. در این حادثه به کسی آسیب نرسید.
* در ۳۰ خرداد ۱۳۹۵، یک فروند هواپیمای BAE146- آرجی۱۰۰ پس از فرود در باند فرودگاه خارک به علت وزش باد شدید پشت، حدود ۲۰ متر از انتهای باند فرودگاه خارج شده و چرغ دماغه آن شکسته شد. خوشبختانه در این حادثه به هیچ‌یک از ۸۸ مسافر و خدمه پرواز آسیبی نرسید.
* در ۲۳ تیر ۱۳۹۵، پرواز مسیر تهران به اهواز پس از برخاستن از فرودگاه مهرآباد و طی حدود ۱۰ دقیقه از مسیر به دلیل نقص فنی مجبور به بازگشت به فرودگاه مهرآباد شد.
* در ۶ مرداد ۱۳۹۵، پرواز مسیر مشهد - کیش پس از برخاستن به دلیل نقص فنی به ناچار از میانه مسیر به فرودگاه مشهد بازگشت.
* در ۶ مهر ۱۳۹۵، ساعت ۶:۴۵ صبح، یک فروند هواپیمای ایرباس ای۳۴۰ متعلق به شرکت هواپیمایی ماهان و یک فروند ایرباس ای۳۱۰ متعلق به شرکت هواپیمایی جمهوری اسلامی ایران «هما» که به ترتیب عازم مونیخ و لندن بودند هنگام جابه جایی در فرودگاه بین‌المللی امام خمینی از ناحیه دم به یکدیگر برخورد کردند. در این برخورد کسی صدمه ندید و مسافران با هواپیماهای جایگزین عازم مقصد شدند.
* در ۱۱ دی ۱۳۹۵، هواپیمای مسیر تهران - دبی کمی بعد از پرواز به علت نقص در سیستم ناوبری هواپیما مجبور به فرود اضطراری در فرودگاه شیراز شد. پس از رفع نقص ۴۳ نفر از مسافران حاضر به سوار شدن مجدد به هواپیما نشدند و هواپیما با ۱۳۰ مسافر از شیراز به دبی پرواز کرد.
* در ۲۲ دی ۱۳۹۵، هواپیمای مسیر تهران -کرمان حدود ۲۰ دقیقه بعد از بلند شدن به دلیل آتش گرفتن موتور سمت راست مجبور به بازگشت و فرود اضطراری در فرودگاه مهرآباد شد. در این حادثه به کسی آسیبی نرسید.
* ۲۶ اسفند ۱۳۹۶، یک فروند هواپیمای RJ100 – BAE 146 شرکت هواپیمایی ماهان به شماره پرواز ۱۰۸۵ در مسیر زابل به ایرانشهر دچار نقص فنی در موتور شماره ۳ شد که با اعلام شرایط اضطراری، در فرودگاه زاهدان به زمین نشست.
* ۱۲ مرداد ۱۳۹۷ پرواز شماره ۱۰۴۳ هواپیمایی ماهان که قرار بود با هواپیما ایرباس A310 تهران را به مقصد کیش ترک کند، به دلیل نقص فنی در استارت موتور شماره یک با دو ساعت ونیم تأخیر به سمت فرودگاه جزیره کیش پرواز کرد. هنگامیکه هواپیما در نزدیکی جزیره کیش بود به یکباره ارتفاع به طرز شدیدی کم شد که باعث ترس و وحشت مسافران شده بود. مسافران این پرواز قصد سوار شدن در این هواپیما را نداشتند اما با توضیحات سرمهماندار و مسئول پرواز راضی به سوار شدن در این هواپیما شدند و همگی به سلامت به جزیره کیش رسیدند.