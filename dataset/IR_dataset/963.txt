آندریا بوچلی در ۲۲ سپتامبر ۱۹۵۸ در روستایی در شهر لایاتیکو در توسکانی به دنیا آمد. او در همان کودکی از تنبلی چشم رنج می‌برد. آندریا در ۶ سالگی به دلیل علاقه فراوان به موسیقی در آموزشگاهی به یادگیری پیانو پرداخت و هم‌زمان به اپرا روی آورد. او در کنار علاقه‌اش به موسیقی، ورزش را نیز دنبال می‌کرد و طی بازی فوتبال در سن ۱۲ سالگی با اصابت توپ به چشمش بینایی خود را کامل از دست داد. او پس از این موضوع تصمیم می‌گیرد با اینکه به پیانو، فلوت و ساکسیفون تسلط داشت در مدرسه نابینایان ادامه تحصیل دهد. او در حقوق دکترای خود را نیز دریافت کرد. اما دوباره به موسیقی روی آورد.

بوچلی در اوایل کارش به عنوان آواز خوان در یک سالن پیانو یا پیانوبار با همسر اولش ، انریکا چنزاتی (به انگلیسی : Enrica Cenzatti) ملاقات کرد. آنها در ۲۷ ژوئن سال ۱۹۹۲ ازدواج کردند. حاصل این ازدواج دو پسر اولی به نام آموس ، در فوریه ۱۹۹۵ به دنیا آمد و پسر دوم آنها بنام متئو ، در اکتبر ۱۹۹۷ به دنیا آمد. این زوج در سال ۲۰۰۲ از هم جدا شدند. در ۳۰ آوریل سال ۲۰۰۰ ، پدر بوچلی ، الساندرو بوچلی درگذشت. بوچلی در سال ۲۰۰۲ با مدیر برنامه های خود خانم ورونیکا برتی (به انگلیسی: Veronica Berti) آشنا شد و تا کنون با وی زندگی می کند . این زوج در سپتامبر ۲۰۱۱ ، اعلام کردند که برتی در بهار انتظار فرزند اول او و فرزند سوم بوچلی را دارد. ویرجینیا ، دختر اول بوچلی ، در ۲۱ مارس سال ۲۰۱۲ به دنیا آمد. این زوج در یک ویلای بزرگ در فورته دی مارمی زندگی می کنند. همسر اول بوچلی و دو پسرش در محل زندگی قبلی این زوج در همان کومونه ، در ورسلیا در ناحیه توسکانی زندگی می کنند.آندره در ۲۱ مارس سال ۲۰۱۴ با ورونیکا برتی در در پناهگاه مونتنرو در شهر ساحلی لیورنو ، ایتالیا ازدواج کرد. اگرچه او نابینا است ، اما بیشتر از هر چیزی در زندگی خود از اسب سواری لذت می برد. همچنین در ۱۱ آگوست سال ۲۰۰۳ بخشی از ساحل یسولو ، در دریای آدریاتیک ایتالیا ، به نام بوچلی نامگذاری شد. بوچلی خود هوادار پرشور باشگاه فوتبال اینتر میلان است. وی در مصاحبه ای در پیزا ، به گروهی از هواداران اینتر گفت : "اشتیاق من به اینتر در سالهای دانشگاه من شروع شد ، زمانی که اینتر برنده همه عناوین در لیگ ایتالیا شد. و وقتی که اینتر در سال ۲۰۱۰ فاتح لیگ قهرمانان اروپا شد ، من با دوستانم بودم و از رادیو بازی را دنبال میکردم و آن شب پس از پیروزی سه گانه تیم محبوبم اشک شادی ریختم بنحوی که فکر نمی‌کنم در آن لحظه کسی در ایتالیا به این اندازه شاد شده باشد."