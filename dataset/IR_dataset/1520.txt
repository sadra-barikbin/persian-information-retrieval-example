گروه‌ها: تا سال ۲۰۰۷، بیش از ۳۴۰۰ گروه در سایت متال استورم ثبت شده‌اند؛ که در پروفایل آن‌ها تمامی اطلاعات مربوط به گروه، از جمله ملیت اعضای گروه، کمپانی منتشرکننده آلبوم‌ها، سبک، تاریخ تأسیس و پایان فعالیت گروه، وب‌گاه و تمامی اعضای فعلی و سابق گروه‌های موسیقی در پروفایل آنها موجود است.

در قسمت دیسکوگرافی تمامی اطلاعات مربوط به آلبوم‌ها، دموها، دی وی دی‌ها و سایر انتشارات گروه‌های موسیقی قرار گرفته‌اند. همچنین ویدئو کلیپ‌های گروه‌ها در قسمت ویدئوگرافی در پروفایل آن‌ها موجود است. سایر اطلاعات لازم از جمله تاریخ کنسرت‌ها، تاپیک‌های مربوط، نگارخانه عکس و نام اعضای هوادار گروه نیز در هر پروفایل قابل مشاهده است. لازم به ذکر است که تا پایان سال ۲۰۰۷ محبوب‌ترین گروه در این وب‌گاه، گروه آیرون میدن بوده است.

آلبوم‌ها: علاوه بر امکان امتیاز دهی آلبوم، اعضا می‌توانند آلبوم مورد نظر خود را در سه دسته زیر قرار دهند:
* آن را دارم
* آن را به تازگی دریافت کردم
* آن را می‌خواهم

بدین ترتیب نظمی در وضعیت آلبوم‌ها به وجود می‌آید که به وسیله آن می‌توان صاحبان و علاقه‌مندان به آن آلبوم را شناسایی کرد. همچنین، آلبوم‌هایی که تازه به بازار عرضه شده‌اند و آلبوم‌هایی که قرار هست تا چندین ماه آینده به بازار عرضه شوند در لیست مخصوصی قرار گرفته‌اند و لحظه به لحظه با آخرین تغییرات، این لیست‌ها به روز می‌شوند.

۱۰۰ آلبوم برتر: با توجه به امتیاز کسب شده آلبوم که توسط اعضا به آن آلبوم داده می‌شود آلبوم‌ها با بیش از ۱۰۰ رأی داخل لیست آلبوم‌های برتر قرار می‌گیرند. همچنین، در کنار ۱۰۰ آلبوم برتر، ۱۰۰ آلبوم ضعیف متال هم وجود دارد که به آلبوم‌هایی که ضعیف‌ترین امتیاز را کسب کردند، در آن قرار دارند.

رویدادها: این قسمت رویدادهای مرتبط به مراسم و فستیوال‌ها و کنسرت‌های متال قرار داده می‌شوند. همچنین، در صورتی‌که سایت یک رویداد را مورد حمایت قرار دهد، پس از برگزاری، اخبار آن کنسرت به همراه عکس‌های آن کنسرت (که توسط خدمه سایت گرفته می‌شود) را در قسمت مطالب قرار می‌دهند.

یک کاربر اگر تمایل در حضور در یک تور، فستیوال یا کنسرت را دارد می‌تواند حضور خود را اعلام کند. یکی از مهم‌ترین گردهمایی‌ها، فستیوال "Hell Fest" هست که در آن اعضای سایت متالستورم، جشنواره را برگزار می‌کنند.

مکان‌های متال: از جدیدترین امکانات وب‌گاه می‌باشد که در آن با استفاده از نقشه گوگل مکان‌های متال از جمله فروشگاه‌ها، بارها، کافه‌ها و کلاب‌های مخصوص گروه‌های متال در آن قرار گرفته‌اند.

مطالب طنز: این قسمت، حالت سرگرمی دارد و اعضای وب‌گاه خلاقیت‌های طنز خود را به سایت عرضه می کنند. این قسمت شامل بخش‌های زیر می‌باشد:

۱.کاورهای تغییریافته برای رفع کسالت!

۲.کمیک‌های متال

۳.قوانین متال
* ۱۰۱ قانون پاور متال
** ادامه حماسی ۱۰۱ قانون پاور متال!
** ۱۰۱ قانون نو متال
** ۱۰۱ شرط لازم برای عضویت در متال استورم
** ۱۰۱ قانون ترش متال
** ۱۰۱ قانون پروگرسیو متال
** ۱۹۶ قانون دوم متال
** ۱۰۱ قانون دت متال
** ۱۰۱ قانون بلک متال
** ۱۰۱ قانون موج جدید هوی متال بریتانیایی
* ویدئوهای طنز متال