"نوشتار اصلی: دوستان (فصل ۱۰)"

آخرین فصل سریال، چندین داستان قدیمی را به پایان می‌رساند. چارلی با راس رابطه‌اش را پایان می‌دهد تا به دوست‌پسر قبلی‌اش برگردد. جویی و ریچل سعی می‌کنند احساسات‌شان نسبت به هم را برای راس توضیح دهند اما با عکس‌العمل خوبی از راس مواجه نمی‌شوند و جویی تصمیم می‌گیرد با ریچل و راس دوست بماند و رابطه‌اش را با ریچل به هم می‌زند. فیبی و مایک با هم ازدواج می‌کنند. مانیکا و چندلر سرپرستی بچهٔ اریکا، زنی باردار را برعهده گیرند و تا به دنیا آمدن فرزند، کنار او بماند و جاهای مختلف نیویورک را به او نشان دهند. ریچل از سر کارش اخراج می‌شود ولی از طرفی دیگر از سوی شرکتی در پاریس به او پیشنهاد کار داده می‌شود. راس سعی می‌کند شغل ریچل را برایش نگه‌دارد و به او برگرداند تا در کشور بماند ولی ریچل متقاعد نمی‌شود و حتی میزان پول بیشتری به او از پاریس پیشنهاد می‌شود. ریچل از همگی خداحافظی می‌کند جز راس. وقتی راس دلیل کار ریچل را از او می‌پرسد، به او اطلاع می‌رساند که خداحافظی با او از همه سخت‌تر بوده و بعد از صحبت با او شبی را با یکدیگر می‌گذرانند و روز بعدی ریچل بازهم تصمیم به رفتن از آمریکا می‌گیرد. چندلر و مانیکا مطلع می‌شوند که اریکا یک دوقلو به دنیا خواهد آورد و آن‌ها صاحب یک دختر و یک پسر خواهند شد. فیبی و راس به‌دنبال ریچل به فرودگاه می‌روند تا نظر ریچل را برگردانند. راس به ریچل می‌گوید که دوستش دارد ولی ریچل چنین احساسی ندارد و هر طور شده وارد هواپیما می‌شود و راس به خانه می‌رود ولی به محض رسیدن به خانه می‌فهمد که ریچل از هواپیما پیاده شده و تصمیم گرفته ادامهٔ زندگی خود را در کنار راس و دخترشان اِما بگذراند. چندلر آخرین صحنهٔ سریال را با یکی از جوک‌های خودش به اتمام می‌رساند. افراد گروه برای آخرین بار به کافی‌شاپ سنترال پرک می‌روند و آخرین صحنهٔ سریال، آپارتمان خالی مانیکا و چندلر است.