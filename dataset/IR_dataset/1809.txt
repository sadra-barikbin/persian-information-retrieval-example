در ۴ ژولای، ۲۰۰۵، الجزیره به‌طور رسمی برنامه‌های خود را برای تأسیس یک سرویس ماهواره‌ای جدید به زبان انگلیسی تحت عنوان الجزیره بین‌المللی، اعلام نمود.
الجزیره درتلاشی جهت اقدامی بلند مدت در نظر دارد اخباری را دربارهٔ جهان عرب، به خصوص اسرائیل، از چشم‌انداز خاورمیانه‌ای آن تهیه نماید. این کانال جدید در ۱۵ نوامبر ۲۰۰۶، تحت عنوان الجزیره انگلیسی آغاز به کار نمود و مراکز پخشی در دوحه (مقرها و مرکز پخش فعلی الجزیره)، آتن، بوینس آیرس، لندن، کوالالامپور و واشینگتن دی سی دارد. این کانال ۲۴ ساعته، در ۷ روز هفته اخبار را طی ۱۲ ساعت از دوحه و چهار ساعت از هریک از مراکز لندن، کوالالامپور، و واشینگتن، دی سی پخش کرده‌است.
در سپتامبر ۲۰۰۵، جاش روشینگ به کانال بین‌المللی الجزیره ملحق گردید. او یک مأمور مطبوعاتی برای ستاد مرکزی آمریکا طی حمله به عراق در سال ۲۰۰۳ بود، و در برنامه مستند «اتاق کنترل» نقش آفرینی نموده‌است. روشینگ در دفتر واشینگتن دی سی فعالیت می‌کند. او اظهار می‌کند که «در زمانی که رسانه‌های آمریکا این چنین ملی شده‌اند، من خیلی مشتاق هستم که به سازمانی ملحق شوم که واقعاً» می‌خواهد یک منبع اطلاعاتی جهانی باشد…"
ورونیکا پدروسا، مجری خبری کانال‌های سی ان ان و بی‌بی‌سی و روزنامه‌نگار برنده جایزه (روزنامه‌نگاری) و دیوید فراست، مجری کهنه‌کار بریتانیایی نیز به این گروه پیوسته‌اند و در کنار آن‌ها رضوان خان، مجری خبری سابق سی ان آن که اخیراً «میزبان برنامه نمایش گفتمان سی ان ان در Q&A بوده، تولیدکننده برنامه سی ان ان جیمز رایت، کییران بیکر، سردبیر و تولیدکننده سابق سی ان آن که اخیراً» مدیر کل، شرکت ارتباطات و عمومی برای ICANN بوده، از جمله این افراد می‌باشند.

در ۲ دسامبر ۲۰۰۵، استفان کوول، مجری ماهر در شبکه جهانی بی‌بی‌سی و ارائه‌کننده برنامه کلیک آنلاین، اعلام کرد که به الجزیره بین‌المللی می‌پیوندد.
این شبکه در ۱۲ ژانویه ۲۰۰۶ اعلام کرد که دیوید مارش، گزارشگر سابق برنامه نایت لاین، همکار استودیو این کانال در واشینگتن می‌شود. او مقام خبری خود را به عنوان
" جالبترین شغل روی زمین " تشریح نموده‌است.
در۶ فوریه ۲۰۰۶، اعلام شد که راجح عمر گزارشگر سابق بی‌بی‌سی میزبان یک سری برنامه‌های مستند خبری شبانگاهی و هفتگی تحت عنوان " شاهد " می‌شود.
با وجود تأثیر و فراگیری فزاینده و جهانی الجزیره، برخی معتقدند که آن‌ها به عنوان یک منبع " رسانه‌ای دیگر " اذهانشان را تغییر داده‌اند.