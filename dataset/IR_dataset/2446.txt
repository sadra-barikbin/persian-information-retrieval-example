بین برخی از کشورها مانند سوریه و ایران و روسیه کشورها برسر اعلام گروه حزب‌الله لبنان به عنوان گروهی تروریستی یا یک گروه سیاسی با بقیه کشورها مانند برخی از کشورهای اروپایی و آمریکا و اتحادیه و عرب و شورای همکاری خلیج فارس اختلاف نظر وجود دارد. این در حالی است که دولت لبنان از گروه حزب‌الله به عنوان حزبی مشروع و قانونی یاد می‌کند.

سازمان اینترپل پس از حادثه بمب‌گذاری آمیا و به درخواست دولت آرژانتین، عماد مغنیه یکی از اعضای حزب‌الله را را به اتهام ارتباط با این حادثه مورد پیگرد قرار داد

کشورهای زیر، شاخه نظامی گروه حزب‌الله لبنان را به عنوان گروهی تروریستی شناسایی کرده‌اند.
* ایالات متحده آمریکا، هلند، بحرین مصر اتریش، کانادا، اتحادیه عرب و اسرائیل حزب‌الله را در فهرست گروه‌های تروریستی طبقه‌بندی کرده‌اند. در حالی که اتحادیه اروپا، نیوزلند تنها شاخه نظامی آن را تروریستی دانسته و بین شاخه نظامی و شاخه سیاسی آن تمایز قائل می‌شوند.
* روز ۱۳ نوامبر ۲۰۱۸ آمریکا مجدداً حزب‌الله لبنان را به عنوان یک گروه تروریستی جهانی معرفی کرد و جوایزی تا ۵ میلیون دلار برای یافتن دو عضو حزب‌الله به نام‌های یوسف محمود حرب و هیثم علی طباطبایی تعیین کرد.
* وزیر امور خارجه بریتانیا، جرمی هانت در تاریخ ۲۵ فوریه ۲۰۱۹ در بیانیه‌ای اعلام کرد: «کشورش از لبنانی باثبات و موفق حمایت می‌کند اما نمی‌تواند زمانی که مسئله تروریسم مطرح است، از خود نرمش نشان دهد.» وی گفت: «آشکار است که تمایزی بین شاخه نظامی و سیاسی حزب‌الله وجود ندارد و با تحریم کردن حزب‌الله به هر شکل ممکن، دولت پیامی آشکار می‌دهد که فعالیت‌های بی‌ثبات‌کننده این گروه در منطقه کاملاً غیرقابل قبول و زیان‌بار برای امنیت ملی بریتانیا است.»
:همچنین وزیر کشور بریتانیا، ساجد جاوید گفت: «حزب‌الله همچنان به اقدامات خود برای بی‌ثبات کردن وضعیت شکننده خاور میانه ادامه می‌دهد و ما بیش از این نمی‌توانیم تفکیکی بین شاخه نظامی تحریم‌شده این گروه و حزب سیاسی آن قائل شویم.» در ۲۵مین سالگرد حمله به مرکز یهودیان آمیا و همزمان با سفر مایک پمپئو وزیر خارجه آمریکا به آرژانتین، این کشور حزب‌الله را به عنوان سازمانی تروریستی معرفی و داراییهای این گروه را توقیف کرد. مقامات آرژانتین حزب‌الله را به انجام حمله به سفارت اسرائیل در آرژانتین، و ایران و حزب‌الله را به بمبگذاری در مرکز یهودیان در آن کشور متهم کرده‌اند.
* روز جمعه ۲۷ دی ۱۳۹۸ دولت بریتانیا کلیت تشکیلات حزب‌الله لبنان را براساس قوانین مقابله با تروریسم و تأمین مالی تروریست‌ها به عنوان یک گروه تروریستی تحت تحریم قرار داد و همچنین دارایی‌های آن را ضبط خواهد کرد. بدین ترتیب بریتانیا هم شاخه سیاسی و هم شاخه نظامی حزب‌الله را نامگذاری تروریستی می‌کند.
* وزیر کشور آلمان روز ۳۰ آوریل ۲۰۲۰ اعلام کرد که آلمان تمامی فعالیت‌های گروه حزب‌الله لبنان در خاک خود را ممنوع اعلام کرده و کلیت این گروه را از این پس به عنوان سازمان تروریستی می‌شناسد.
* در اسفند ۹۴ شورای همکاری خلیج فارس این حزب را تروریستی نامید.
* روز پنجشنبه ۲۳ مرداد ۱۳۹۹ دولت لیتوانی حزب‌الله لبنان را در فهرست سازمان‌های تروریستی قرار داد. لیناس لینکویسیوس، وزیر خارجه لیتوانی اعلام کرد برخی افراد مرتبط با این گروه تحت حمایت ایران، امنیت ملی لیتوانی را تهدید کرده‌اند.
* دادگاهی در شهر کلاگنفورت اتریش یک فرمانده حزب‌الله و عضوگیر اعضای جدید برای این سازمان تروریستی را به ۹ سال حبس محکوم کرد. او همچنین در آموزش‌های عقیدتی و نظامی، از جمله در ایران، شرکت داشته‌است.
* روز پنجشنبه اول آبان ۱۳۹۹ دولت استونی گروه شبه نظامی حزب‌الله لبنان را تحت تحریم قرار داد، این اقدام در واکنش به اقدامات تروریستی حزب‌الله اتخاذ شده‌است. وزیر امور خارجه استونی، اورماس رینسالو گفت: «حزب‌الله یک تهدید قابل توجه علیه امنیت بین‌المللی، و در نتیجه امنیت استونی، محسوب می‌شود.»
* دولت گواتمالا به‌طور رسمی حزب‌الله را یک سازمان تروریستی اعلام کرد. پمپئو شنبه ۳ آبان ۱۳۹۹ با صدور بیانیه‌ای از اقدام گواتمالا تقدیر کرد.
* روز سه شنبه ۱۱ آذر ۱۳۹۹ کشورهای اسلوونی و لتونی نام گروه حزب‌الله لبنان را در فهرست گروه‌های تروریستی قرار دادند. دولت اسلوونی اتخاذ این تصمیم را با استناد به اینکه فعالیت‌های حزب‌الله با «جرائم سازمان‌یافته و تروریسم» مرتبط است، خواند و دولت لتونی نیز اعلام کرد از این پس سفر اشخاص مرتبط با حزب‌الله لبنان به این کشور ممنوع می‌باشد.
* روز جمعه ۲۴ اردیبهشت ۱۴۰۰ دولت اتریش کلیت گروه حزب‌الله لبنان را ممنوع اعلام کرد. الکساندر شالنبرگ، وزیر خارجه اتریش اعلام کرد که هیچ فرقی بین شاخه نظامی و شاخه سیاسی حزب‌الله نیست.