دانشکده فنی و مهندسی یکی از بزرگترین و گسترده‌ترین دانشکده دانشگاه شهید باهنر کرمان است. این دانشکده که در محلی خارج از دانشگاه شهید باهنر کرمان بنا شده‌است ابتدا در سال ۱۳۵۱ مجوز احداث آن گرفته شد و سپس در سال ۱۳۵۵ به صورت مستقل فعالیت خود را آغاز کرد و سپس در سال ۱۳۵۹ بنا به مصوبه شورای انقلاب به دانشگاه شهید باهنر کرمان پیوست.

فعالیت این دانشکده در سال ۱۳۵۵ با پذیرش ۳۰ نفر دانشجو و بکارگیری ۴ استاد و ۱نفر مربی آغاز شد.

دانشکده فنی و مهندسی هم‌اکنون در ۹ بخش مهندسی، با تعداد ۲۷۶۷ دانشجوی کارشناسی در ۱۸ گرایش، تعداد ۱۰۱۸ دانشجوی کارشناسی ارشد در ۳۷ گرایش و تعداد ۲۱۵ دانشجوی دکتری در ۲۵ گرایش و ۱۲۱ عضو هیئت علمی به فعالیت‌های آموزشی و پژوهشی می‌پردازد.

بخش‌های دانشکده فنی و مهندسی:
* بخش مهندسی برق
* بخش مهندسی مکانیک
* بخش مهندسی شیمی
* بخش مهندسی عمران
* بخش مهندسی معدن
* بخش مهندسی صنایع
* بخش مهندسی مواد و متالورژی
* بخش مهندسی کامپیوتر
* بخش مهندسی نفت و گاز
دانشکده فنی در حال حاضر دارای ۱۲۱ عضو هیئت علمی و دارای دو مجموعه است که یکی در محل بلوار جمهوری (ساختمان اصلی دانشکده فنی) به مساحت ۲۳۶۴۳ متر مربع و دیگری فضاهای احداث شده دانشکده در محل دانشگاه باهنر پردیزه افضلی پور و (بلوک‌های H ,H1، S) جمعاً ۱۲۰۰۰ متر مربع بوده و در نتیجه فضاهای موجود در دانشکده فنی در دو مجموعه بالغ بر ۳۵۶۴۳ متر مربع است.

گروه‌های آموزشی مستقر در محل مستقل دانشکده فنی و مهندسی:
* بخش مهندسی مکانیک
* بخش مهندسی شیمی
* بخش مهندسی معدن
* بخش مهندسی صنایع
* بخش مهندسی مواد و متالورژی
* بخش مهندسی نفت و گاز

گروه‌های آموزشی مستقر در دانشگاه شهید باهنر کرمان پردیزه افضلی پور:
* بخش مهندسی برق
* بخش مهندسی عمران
* بخش مهندسی کامپیوتر