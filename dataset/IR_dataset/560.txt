او یکی از ۱۱ کودک جوزپه فرانچسکو لودویکو لاگرانژ که مسئول مدیریت خزانه نظامی پادشاهی ساردینیا بوده‌است و ماریا ترزا گراس، تنها دختر یکی از ثروتمندترین پزشکان بوده‌است. پدر لاگرانژ از موقعیت اجتماعی و ثروت خوبی برخوردار بوده‌است. اما قبل از بزرگ شدن پسرش، او بیشتر دارای‌هایش را در سفته بازی از دست داد و لاگرانژ جوان مجبور به تکیه بر توانایی‌های خودش شد.
پدر لاگرانژ، یک کارگزار پردرآمد فرانسوی‌الاصل در تورین بود. او در کالج تورین، جایی که او برای اولین بار به مطالعه ریاضیات تحت عنوان فلسفه قرار پرداخت، تحصیل کرد. در اولین مواجهه، او نسبت به این موضوع علاقه‌مند شد، اما نیاز به بود که به کلاس سال دوم بازگردد، او با انرژی زیادی از عهده آن برآمد، علاقه او نسبت به این موضوع با توجه به مقاله ادموند هالی که در آن مقاله به این موضوع که جبر بیش از هندسه به عنوان یک ابزار تجزیه و تحلیل به کار می‌آید پرداخته شده بود، برانگیخته شد. او خود را به مطالعه ریاضی مشغول کرد و خیلی زود در این زمینه مهارت کسب کرد.

اولین ثمره تلاش‌های لاگرانژ، نامه‌ای بود که در حدود سال ۱۷۵۴میلادی خطاب به ریاضی‌دان مشهور لئونارد اویلر نوشت. لاگرانژ در این نامه مشکل ایزومتریک را که بیش از نیم قرن موضوع بحث ریاضیدانان بوده‌است را حل کرد. چیزی که باعث تشویق لاگرانژ به حل این مشکل شد، خواندن قسمتی از مقاله‌ای بود که لئونارد اویلر در یکی از خاطراتش نقل کرده بود. لاگرانژ با خواندن آن مقاله، تشویق شد که به دنبال حل مشکل برود.
او در نوزده‌سالگی استاد ریاضی دانشسرای نظامی ـ سلطنتی در تورین شد و در آنجا اولین مقاله خود را در مورد معادلات دیفرانسیل منتشر کرد. لاگرانژ همچنین از مؤسسان آکادمی تورین در سال ۱۷۵۷ بود.

سال ۱۷۵۶ لاگرانژ از طرف فریدریش دوم، به عنوان مدیر آکادمی علمی پروس و جانشین لئونارد اویلر در برلین خوانده شد. در زمان ناپلئون نیز، لاگرانژ به‌عنوان سناتور و کنت فرانسه صدا زده شد. ژوزف لویی لاگرانژ در پانتئون آرام گرفته‌است. او در زمان مرگ هفتاد و هفت سال داشت.