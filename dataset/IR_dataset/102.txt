ادوبی پریمیر پرو یک نرم‌افزار ویرایش ویدئو از شرکت ادوبی است. این محصول بخشی از استودیو تولید ادوبی می‌باشد و یک مجموعه از نرم‌افزارهای شنیداری و دیداری دیجیتال است.

پریمیر پرو، سخت‌افزارها و نرم‌افزارهایی را به همراه دارد و در بیشتر موارد به عنوان یک بسته به نام OEM به همراه کارت‌های ویرایش ویدئویی مانند Matrox RT.X۲ همراه است.
همچنین کارت سخت‌افزاری ویدئویی محبوب پرو وان محصولی از شرکت پیناکل آلمان از پراستفاده و رایج‌ترین اقلام وابسته و هماهنگ با این نرم‌افزار حرفه‌ایست.

پریمیر پرو، یک نسخه دوباره نوشته شده از نرم‌افزار ادوبی پریمیر می‌باشد که در سال ۲۰۰۳ منتشر شد و از زمانیکه دوباره نوشته شد توسط صنعت فیلم و ویدئو مورد قبول واقع شده‌است.

پریمیر نرم‌افزاری که با نهایت امکانات و تکنولوژی‌ها ویرایشی قدرتمند را برای فیلم‌ها امکان‌پذیر می‌سازد.

اکثر فیلم‌هایی که امروزه ما با نهایت کیفیت و استفاده از انواع تکنولوژی و ویرایشی حرفه‌ای مشاهده می‌کنیم با این محصول ادوبی تدوین شده‌اند. شاید مهم ترین خصوصیت را بتوان در این مورد خلاصه نمود که دیگر قرار است از این به بعد ادوبی تنها نسخه های ۶۴ بیت برای ادوبی پریمیر  ارائه دهد، نه تنها ادوبی پریمیر  بلکه افتر افکت هم تنها به صورت ۶۴ بیت عرضه می شود ؛ این امر هم به این دلیل است که سیستم های ۳۲ بیت دیگر توان پردازش های سرسام‌آور این دو محصول را ندارند. با این که این نسخه قرار است تنها بر روی سیستم عامل ۶۴ بیت نصب شود اما با توجه به بهینه‌سازی‌های انجام شده سرعت عملکرد نرم‌افزار با افزایش چشم‌گیری رو به رو شده و کاربران سیستم عامل ۶۴ بیت پس از نصب این نسخه می‌توانند این افزایش سرعت را به راحتی حس کنند.

آخرین نسخه این نرم‌افزار ۲۰۲۰ نسخه ۱۴ است؛ که در این ورژن قابلیت های جدید در بخش Essential Graphics، Auto Reframe، قابلیت افزایش ولوم صدا تا ۱۵ db، پشتیبانی از فرمت های جدید (H264, H265 (HEVC),ProRes HDR ) برای ویندوز و مک و...افزوده شده‌است.