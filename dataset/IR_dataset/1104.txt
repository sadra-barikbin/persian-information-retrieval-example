به‌طور کلی سیستم‌های آبیاری تحت‌ فشار به روش‌هایی گفته می‌شود که آب را توسط لوله و تحت فشاری بیش از فشار اتمسفر در سطح مزرعه توزیع می‌کنند. آبیاری تحت‌فشار به دو روش آبیاری بارانی و آبیاری موضعی انجام می‌شود. روش آبیاری موضعی به دو دسته آبیاری قطره‌ای و خطی انجام می‌گیرد؛ که این دو روش به مقدار زیادی صرفه جویی در مصرف آب خواهد داشت.راندمان آبیاری در روش آبیاری موضعی تا 80 درصد و در روش آبیاری بارانی تا 70 درصد هم می رسد . این راندمان بالا باعث کاهش میزان آبشویی خاک می شود . بنابراین این نوع آبیاری برای آب های شور مناسب نیست و باعث افزایش شوری خاک می گردد .
* آبیاری قطره‌ای: دراین سیستم آب به وسیلهٔ پمپ از منبع بداخل شبکه لوله ای پمپ شده و در ابتدا با عبور از فیلترها ، شن و مواد خارجی آن گرفته می شود . در نهایت آب با عبور از شبکه اصلی و نیمه اصلی وارد لترالها شده و به صورت قطرات مجزا و پیوسته ویا به صورت افشانه ریز با فشار کم از طریق قطره چکان در پای محصول ریخته می شود .آبیاری قطره‌ای روش مؤثری درتحویل آب مورد نیاز گیاه درمحدوده توسعه ریشه بداخل خاک است و این امکان را به وجود می‌آورد که عمل آبیاری تاحد رفع نیاز آبی گیاه انجام می‌شود؛ بنابراین در این روش به میزان زیادی از اتلاف آب به صورت نفوذ عمقی، ایجاد روان آب سطحی و تبخیر درمقایسه با روش‌های ثقلی وبارانی کاسته می‌شود. سیستم‌های مختلف آبیاری قطره‌ای
# سیستم آبیاری قطره‌ای قطره چکان درخط برای باغات
# سیستم آبیاری زیرزمینی بالوله‌های تراوا یا قطره چکان های مخصوص زیرخاک برای باغات .
# سیستم آبیاری بابلر (قطره چکان با دبی بالا - 20 تا 200 لیتر در ساعت )برای باغات .
# سیستم آبیاری قطره‌ای نواری (تیپ): برای محصولات زراعی در کشت های ردیفی مانند گوجه فرنگی 

آبیاری بارانی: درآبیاری بارانی آب توسط آبپاش ها در سطح مزرعه توزیع می شود .این سیستم بیشتر برای محصولات زراعی بکار می رود .انواع آبیاری بارانی به صورت ذیل می باشد :
# سیستم آبیاری بارانی ثابت :در این نوع سیستم آبیاری ، تمامی سطح مزرعه با لوله ها تحت فشار توزیع آب به صورت شبکه پوشانیده شده و آبپاش ها در روی این لوله ها در سطح مزرعه توزیع می شوند .
# سیستم آبیاری بارانی گان : در این سیستم آب توسط یک آبپاش با دبی بالا در یک محدوده دایره ای شکل توزیع می شود.این آبپاش توسط یک لوله که با یک قرقره جمع می شود به پمپ مرکزی سیستم وصل است .
# سیستم آبیاری رول لاین (ویل موو) : این سیستم شامل یک باله آبیاری چرخدار (لوله فولادی در مرکز چرخ ها قرار دارد )است که روی آن بافاصله 12 متر آبپاش نصب شده و کل سیستم با استفاده از این چرخ ها در سطح مزرعه حرکت می کند و یک مستطیل با مساحت نقریبی 10 هکتار رادر یک دور آبیاری کامل ( معمولا 12 شبانه روز ) پوشش می دهد .
# سیستم آبیاری بارانی کلاسیک :در این سیستم باله آبیاری شامل لوله هایی از جنس پلی اتیلن یا گالوانیزه است که توسط کشاورز در یک خط چیده و به هم وصل می شود و آبپاش ها روی این باله قرار گرفته و با اتصال این باله به لوله اصلی ، آبیاری بارانی در طول باله و به عرض حدود 20 تا 30 متر صورت می گیرد . با اتمام آبیاری ، این باله به 15 متر جلوتر منتقل شده و آبیاری ادامه پیدا می کند .
# سیستم آبیاری بارانی سنتر پیوت (عقربه ای) : در این سیستم آبیاری ،یک باله بزرگ مجهز به چرخ های لاستیکی دور محور مرکزی به گردش در آمده و آبپاش های نصب شده در زیر این باله ، محصولات زراعی را آبیاری می کنند . چنانچه این باله چرخدار بجای گردش دور محور مرکزی به صورت مستقیم حرکت کند به آن سیستم لینیر گفته می شود .