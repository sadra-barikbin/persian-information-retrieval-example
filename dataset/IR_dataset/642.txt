در ۲۱ اوت، مسی در اولین بازی‌اش در فصل، مقابل سویا در چارچوب سوپرجام فوتبال اسپانیا –که با حساب ۴–۰ به سود بارسلونا به پایان رسید– هت‌تریک کرد و باعث شد که تیمش فاتح اولین جامش در فصل شود؛ با وجود اینکه بارسا بازی رفت را ۳–۱ واگذار کرده‌بود.
او در روز ۲۹ اوت ۲۰۱۰ لالیگا را با گل مقابل ریسینگ سانتاندر در تنها بعد از سه دقیقه از شروع بازی آغاز کرد. او در لیگ قهرمانان نیز نمایش خوبی داشت و در مقابل پاناتینایکو در بازی‌ای که ۵–۱ به سود بارسلونا پایان یافته‌بود دو گل و دو پاس گل داد.

در ۱۹ سپتامبر ۲۰۱۰، مسی در بازی مقابل آتلتیکو مادرید (در چارچوب هفته سوم لالیگا) در دقیقه نود و دوم بازی، به دلیل تکل خشن توماش اویفالوشی از ناحیهٔ مچ پا مصدوم شد. ابتدا به نظر می‌رسید که مچ پای مسی شکسته و به گفته برخی باید او را ۶ ماه از میادین فوتبال دور نگاه داشت، اما نتایج ام‌آرآی نشان داد که او دچار پیچ‌خوردگی رباط‌های داخلی و خارجی مچ پای راست خود شده‌است. هم‌تیمی مسی، داوید ویا بعد از بازی و تماشای فیلم مسابقه گفت: «تکلی که به مسی زده شد وحشیانه بود». وی اضافه کرد که قبلاً فکر می‌کرد که مدافع اتلتیکو به قصد صدمه به مسی تکل نزده بود. این شایعه بازتاب گسترده‌ای در رسانه‌ها داشت و بحث مساوات در حمایت از تمام بازیکنان در بازی‌ها را داغ تر کرد. در بازی با آلمریا، او برای دومین بار در فصل موفق به هت تریک شد و برد ۸–۰ تیمش را رقم زد و توانست تعداد گل‌های خودش در لا لیگا را به عدد ۱۰۰ برساند.
مسی در سال ۲۰۱۰ موفق به کسب جایزه توپ طلای فیفا شد و توانست بالاتر از هم‌تیمی‌هایش، ژاوی و اینسیتا قرار بگیرد. مسی برای چهارمین بار پیاپی بود که در فهرست نامزدهای دریافت جایزه بهترین بازیکن سال جهان قرار گرفته بود. در ۵ فوریه، بارسا توانست رکورد بیشترین پیروزی پیاپی در لیگ را با برد ۳ بر صفر آتلتیکو مادرید در نیوکمپ بشکند و به رکورد ۱۶ برد متوالی در لالیگا دست یابد. مسی با به ثمر رساندن سه گل در بازی و تثبیت پیروزی برای بارسا، بعد از بازی اظهار داشت:
مسی برای یک ماه موفق به گلزنی نشد و سرانجام در بازی برابر آلمریا موفق به گلزنی شد و دومین گلش، چهل و هفتمین گل فصل او بود که رکورد باشگاهش را به رکورد فصل قبل رساند. وی در ۱۲ آوریل ۲۰۱۱ با گلزنی در لیگ قهرمانان اروپا و در بازی مقابل شاختار دونتسک موفق به گلزنی شد و رکورد جدیدی برای خود رقم زد. مسی با این رکورد بهترین گلزن بارسلونا در یک فصل، در تمام ادوار لقب گرفت. مسی هشتمین گلش در ال کلاسیکو را در ورزشگاه سانتیاگو برنابئو به ثمر رساند. مسی در ۲۳ آوریل پنجاهمین گل فصلش را در برابر اوساسونا به ثمر رساند و برد خانگی ۲–۰ تیمش را رقم زد. وی در آن بازی در دقیقه ۶۰، به عنوان بازیکن ذخیره وارد میدان شده بود. مسی آن فصل را با بیشترین میزان پاس گل(۱۸ پاس گل) به پایان برد. 

در ۲۰ آوریل، بارسلونا در فینال کوپادل ری در برابر تیم رئال مادرید شکست خورد. مسی در آن بازی یک پاس گل به پدرو داد که گل به دلیل آفساید، توسط داور مردود اعلام شد. کریستیانو رونالدو تنها گل بازی را در وقت‌های اضافه به ثمر رساند. مسی در آن رقابت‌ها به همراه کریستیانو رونالدو با ۷ گل بهترین گلزن شد.

مسی در دور اول مرحله نیمه نهایی لیگ قهرمانان درخشش خاطره انگیزی داشت و دو بار دروازهٔ رئال مادرید را فرو ریخت و موجبات برد ۲–۰ تیمش را فراهم ساخت. دومین گل او که با دریبل چندین بازیکن به ثمر رسید یکی از بهترین گل‌ها در نوع خود شناخته شد. مسی در فینال و در ورزشگاه ومبلی برای بارسلونا گلزنی کرد تا بارسلونا سومین افتخار خود در لیگ قهرمانان در شش سال گذشته را کسب کند. این چهارمین قهرمانی این تیم در لیگ قهرمانان اروپا در تمام ادوار بود. این گل دوازدهمین گل مسی در این فصل از لیگ قهرمانان بود که او را به رکورد ۱۲ گل رود فان نیستلروی برای گلزنی در یک رقابت اروپایی رساند. چرا که این جام در سال ۱۹۹۲ به لیگ قهرمانان اروپا تغییر نام داده بود. رکورد بیشترین گل زده در یک رقابت اروپایی متعلق به خوزه آلتافینی(۱۴ گل) بود که البته مسی در فصل بعد به این رکورد دست پیدا کرد. مسی فصل ۱۱–۲۰۱۰ را با ۵۳ گل و ۲۴ پاس گل در تمامی رقابت‌ها به پایان رساند.