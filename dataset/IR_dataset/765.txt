، باستان‌شناس هلندی، اطلاق عنوان «نخستین منشور حقوق بشر» را به دلیل درک نادرست از گفتمان سیاسی و مذهبی دنیای باستان و مقایسه نادرست با پادشاهان آشور می‌داند. همچنین به نوشته باستان‌شناس مشهور المانی در اشپیگل سازمان ملل در نامیدن این استوانه به عنوان منشور حقوق بشر دچار خطای بزرگی شده‌است. این جمله که برده داری باید در همه جهان منسوخ شود، یک ترجمه مجعول است. حتی شیرین عبادی فریب این شوخی طعنه آمیز را خورده و در سخنرانی جایزه نوبل از آن نقل قول نموده‌است.

از نظر پیر برایان، مداهنه‌گران مدرن کورش او را پایه‌گذار «حقوق بشر» معرفی کرده‌اند و تا جایی پیش رفته‌اند که رفتار کورش را رفتار کسی تلقی کنند که شیفتهٔ آیین زرتشتی است و با نفی شرک و بت‌پرستی به ویژه به دین یهودی-اسراییلی نزدیک می‌شود. اما مسئله به این صورت نه برای کورش مطرح بوده‌است و نه برای رهبران یهود. چون مذهب و سیاست در جوامع باستانی خاور نزدیک بسیار به هم وابسته بوده‌است. نویسنده کتب باستان‌شناسی می‌نویسد:

استوانه نقش مهمی در تبلیغات سلطنتی محمد رضا پهلوی ایفا کرد. وی در سال ۱۹۷۱ استوانه را به عنوان نماد جشنی که توسط شاه ایران «جشن ۲۵۰۰ ساله سلطنت ایران» نامیده شد، مورد استفاده قرار داد. یک کپی از استوانه به سازمان ملل متحد داده شد و شاه سعی کرد ثابت کند که ایران سکولار با آزادی مذهبی که وی در پی دستیابی بدان بود، پیش از این نیز وجود داشته‌است و لذا استوانه کوروش «منشور حقوق بشر» نامیده شد. این تفسیر ماهیت کلیشه ای سند را نادیده می‌گیرد. با این حال، این ایده که استوانه کوروش نقش مهمی در تاریخ حقوق بشر ایفا می‌کند، در اذهان ماندگار شده‌است. از آن‌جایی که تفسیر حقوق بشری از متن اصلی ممکن نیست، ترجمه‌هایی جعلی انجام شده‌است که هنوز در بسیاری از مکان‌ها یافت می‌شود. ترجمه جعلی را می‌توان از جایگزینی نام اهورامزدا به عوض مردوک و وجود خطوط زیر در آن تشخیص داد. ، ، می‌نویسد:

هنگامی که شاه ایران (محمدرضاشاه) تصمیم گرفت ۲۵۰۰ امین سالروز تأسیس پادشاهی ایران را جشن بگیرد، ادعا کرد که استوانه کورش به عنوان نخستین بیانیه حقوق بشر جهان در ایران پدید آمده‌است. مقایساتی که کارشناسان موزه بریتانیا با متون مشابه انجام داده‌اند، نشان می‌دهد که فرمانروایان عراق باستان ۲۰۰۰ سال پیش از کورش هنگام به تخت نشستن بیانیه‌های مشابهی صادر می‌کردند. استوانه ممکن است واقعاً یک سند حقوق بشری باشد و واضح است که با تاریخ ایران مرتبط است اما به هیچ وجه یک سند ایرانی نیست بلکه بخشی از تاریخ شرق باستان، پادشاهی بین‌النهرین و یهودیان دور از وطن می‌باشد. موزهٔ بریتانیا بایستی در برابر محدود کردن مفهوم این شی و تخصیص آن برای مقاصد سیاسی مقاومت کند.

رضا ضیا ابراهیمی، استاد تاریخ کینگز کالج لندن، استوانهٔ کوروش را پروپاگاندای بابلی و نوعی مانور سیاسی برای جذب نخبگان مذهبی و اقتصادی بابل می‌داند و اطلاق «اعلامیهٔ حقوق بشر» به این متن را نمونه‌ای از زمان‌پریشی می‌یابد. جان کورتیس (ایران‌شناس و سرپرست بخش خاورمیانه موزه بریتانیا) می‌نویسد:

به دلیل اشاراتی که به حکومت عادلانه و مسالمت آمیز و بازگرداندن مردم تبعید شده و خدایان آنها دارد، در سالهای اخیر در بعضی از مناطق از این استوانه با عنوان نوعی «منشور حقوق بشر» اشاره شده‌است. چنین مفهومی برای معاصران کوروش کاملاً بیگانه بود و در واقع این استوانه چیزی در مورد حقوق بشر نمی‌گوید، اما بازگشت یهودیان و سایر مردم تبعید شده تغییر قابل توجهی در سیاست‌های پادشاهان آشوری و بابلی پیشین بود. لوید لولین جونز استاد تاریخ باستان دانشگاه ادینبرو نیز آن را پروپاگاندای کوروش می‌داند. و در نظر جان لی نیز می‌گوید: «همه می‌خواهند استوانه کوروش را نقل قول کنند. شیرین عبادی، هنگامی که برنده جایزه صلح نوبل شد، آن را یک سند حقوق بشر خواند. جورج دبلیو بوش آن را یک سند حقوق بشر خواند. اما اگر به آنچه کوروش واقعاً در استوانه کوروش می‌گوید نگاه کنید، هیچ اعلامیه حقوق بشری وجود ندارد.