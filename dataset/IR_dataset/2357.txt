در تیرماه ۱۳۹۶ طی حکمی از سوی حجت‌الاسلام رسول منتجب‌نیا، قائم مقام حزب اعتماد ملی، مسئولیت سایت رسمی این حزب به کمیته روابط عمومی حزب اعتماد ملی واگذارشد. پایگاه رسمی اطلاع‌رسانی حزب اعتماد ملی ایران به آدرس http://etemadmelli.com تنها پایگاه خبری رسمی وابسته به این حزب است که اخبار، بیانیه‌ها و مواضع حزب تنها از طریق آن اعلام خواهد شد. همچنین سامان سلیمانی مرند، فعال اصلاح‌طلب و مسئول امور رسانه‌ای روابط عمومی حزب اعتماد ملی به عنوان سردبیر این پایگاه تعیین و معرفی شد. پیش از این پایگاه خبری سحام نیوز مواضع رسمی حزب اعتماد ملی را اعلام می‌کرد که با فیلتر شدن آن طی اعتراض‌ها به نتیجه انتخابات ریاست جمهوری سال ۸۸، هم‌اکنون بیشتر منعکس‌کننده مواضع خانواده مهدی کروبی است.

==اعضا==
مسعود سلطانی‌فر، وزیر ورزش و جوانان (و قبل از آن رئیس سازمان میراث فرهنگی) و سید کامل تقوی نژاد رئیس سازمان امور مالیاتی کشور و نوروززاده مدیرعامل شستا از شاخص‌ترین اعضای کنونی و پیشین این حزب در دولت تدبیر و امید هستند.

همچنین الیاس حضرتی و احمدمازنی از اعضای حزب اعتماد ملی هستند که در انتخابات دهمین دوره مجلس شورای اسلامی در لیست امید تهران قرار گرفتند و به عنوان نماینده تهران وارد مجلس شدند.
محمدجواد حق‌شناس، سید ابراهیم امینی و حجت نظری از اعضای حزب اعتماد ملی بودند که توانستند در انتخابات شورای شهر پنجم تهران وارد لیست امید شوند و سه کرسی از شورای شهر تهران را به خود اختصاص دهند.

سید محمد علی افشانی، عضو شورای مرکزی حزب اعتماد ملی در اردیبهشت ماه ۹۷ با رأی قاطع اعضای شورای شهر تهران، به عنوان شهردار تهران انتخاب شد.
=== اعضای کنونی===

* الیاس حضرتی، نماینده تهران در مجلس دهم
* محمدجواد حق‌شناس
* جواد اطاعت
* سید ابراهیم امینی
* سید محمد حائری
* احمد مازنی، نماینده تهران در مجلس دهم
* محمد علی افشانی، شهردار پیشین تهران

===اعضای پیشین===
* مسعود سلطانی‌فر، وزیر ورزش و جوانان (و قبل از آن رئیس سازمان میراث فرهنگی) در دولت یازدهم
* عبدالحسن مقتدایی، استاندار پیشین خوزستان و هرمزگان در دولت اصلاحات و نماینده ادوار سوم و چهارم مجلس