بوفون در سن ۱۲ سالگی به تیم بوناسولا و در ۱۳ سالگی به تیم پارما پیوست. او در سن ۱۳ سالگی در خط حمله به عنوان یک مهاجم بازی می‌کرد و یکسال در همین پست باقی‌ماند. در ۱۴ سالگی هر دو دروازه‌بان تیم وی مصدوم شدند و وی مجبور شد تا از دروازه دفاع کند و دو هفته در پست دروازه‌بانی ماند. پس از آن بود که کار خود را به صورت رسمی در پست دروازه‌بانی شروع کرد؛ جی جی از توماس انکونو کامرونی به عنوان الگوی خود یاد کرده‌است؛ و سر انجام در سال ۱۹۹۵ برای اولین بار در مقابل تیم میلان در رقابت‌های ایتالیا سری آ حاضر شد.
وی هم‌اکنون به عنوان دروازه‌بان با پیراهن شماره ۷۷ در باشگاه یوونتوس حضور دارد.
لورنزو بوفون دروازه‌بان ایتالیا در جام جهانی ۱۹۶۲ از اقوام وی بوده‌است.
بوفون سرانجام در تاریخ ۱۷ مه ۲۰۱۸ اعلام کرد آخرین بازی خود برای یوونتوس را در هفتهٔ آخر سری آ برابر هلاس ورونا انجام خواهد داد.
بوفون پس از اتمام رقابت‌های سری آ در فصل ۱۸_۲۰۱۷ به صورت بازیکن آزاد راهی پاریس سن ژرمن شد. او تا کنون سه بار به فینال لیگ قهرمانان اروپا رسیده اما هیچ بار طعم قهرمانی را نچشیده و در سال‌های ۲۰۰۳ و ۲۰۱۵ و ۲۰۱۷ نایب قهرمان اروپا شده‌است آن هم با پیراهن یوونتوس. قرار بود سال ۲۰۱۷ پس از قهرمانی یوونتوس در اروپا از فوتبال خداحافظی کند که سپس پس از نایب قهرمانی خداحافظی از فوتبال را به سال ۲۰۱۸ موکول کرد. یوونتوس این بار هم در یک چهارم نهایی از اروپا حذف شد آن هم توسط رئال و پنالتی کریس رونالدو در دقیقه ۹۰ که اعتراضات بوفون را دربرداشت که منجر به اخراج وی شد. وی معتقد بود که آن صحنه پنالتی نبود و اخراج وی نیز بی علت بود. درمجموع پایان بدی برای او در اروپا بود؛ همه فکر می‌کردند این آخرین بازی او در اروپاست و بعد از فوتبال خداحافظی می‌کند اما با آمدن به پاری سن ژرمن حضور دوباره اش را سطح اول فوتبال دنیا و ماجراجویی اش برای قهرمانی اروپا دوباره آغاز کرد.