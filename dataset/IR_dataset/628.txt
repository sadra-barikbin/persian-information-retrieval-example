برای ستون پیش‌آمده در خانهٔ آبشاری کمیسیون پنسیلوانیای غربی یک برنامهٔ فشرده را برای نگهداری و تعمیر این خانهٔ آبشاری اجرا کرد. از سال ۱۹۸۸، طرح معماری پایه‌ای شهر نیویورک و تجارتخانهٔ مهندسی مسئول مکالمات در رابطه با تجهیز مواد مورد نظر برای خانهٔ آبشاری وارد عمل شدند. در طول این دوره شرکت مهندسی اقدام به بررسی اسناد اصلی ساخت ساختمان و گزارش‌ها تعمیر زیرمجموعه‌های آن و ارزیابی حالات و مشکلات و تجزیه و تحلیل مواد انتخابی کرد، که به طراحی دوباره سقف و استحکام قسمت‌های نشت سقف و تراس‌ها و بخصوص ترمیم لولاهای استیل اصل درب‌ها و پنجره‌ها و بازسازی دوباره قسمت‌های تخریب شده بتنی و نیز تعمیر بنایی و تجزیه و تحلیل رنگ‌های قبلی پایان کار و مخصوصاً رنگ‌های جدا شده از هم و دوباره رنگ‌زنی کرد و به طراحی روش‌های جدیدی برای تعمیر قسمت‌های بتنی و گچ کاری شده پرداخت و یک سیستم جدید را برای آغشته کردن قسمت‌های بتنی توسعه داد.
وجود محیطی مرطوب در اثر حرکت مستقیم و مداوم آب، ایجاد مشکل برای قسمت‌های قالب ریزی شده کرد. کافمن بزرگ گفته بود: «خانهٔ آبشاری یک ساختمان ۷ لایه در برابر تراوشات است و نام مستعار آن «فرای کپک زدن» می‌باشد.»
همچنین طبق کمبود رطوبت (در اثر گرمای آجرها) تراکم غشار زیرین سقف موضوعی جداگانه است.
سیستم ساختاری خانهٔ آبشاری شامل مجموعه‌ای از بتن تقویت شده وصل به بالکن‌ها بود که از همان ابتدا مشکلاتی را در پی داشت. خمیدگی گزارش شده از قسمت‌های بتنی مرتبط با هم زودتر از آنکه فرم آن روی دیگر بخش‌های ساختمان تأثیر سوء بگذارد مورد توجه قرار گرفت. این خمیدگی که هر لحظه بیشتر می‌شد در نهایت به اندازهٔ ۷ اینچ یا ۱۵ فوت رسید.
نسخهٔ مینیاتوری ساختمان آبشاری مذکور در MRRV، مرکز علوم کارنگی در پیترزبرگ می‌باشد.
در سال ۱۹۹۵، کمیسیون پنسیلوانیای غربی مطالعه‌ای را روی ساختارهای متصل به خانهٔ آبشاری آغاز کرد. مهندسان ساختار ستون خمیده را لحظه به لحظه مورد بررسی قرار دادند و مطالعات خود را با بکارگیری رادار در نقطهٔ اصلی این خمیدگی و با استفاده از کمیت فولادگذاری اجرا کردند. این‌ها نشان می‌دهند که براستی پیمانکار این پروژه عملیات فولادگذاری را طبق برنامهٔ رایت انجام داده‌است. با این وجود، خمیدگی مذکور هنوز به‌طور باور نکردنی در حال افزایش بود. در حقیقت در عملیات فولادگذاری هر دو ماده بتن و فولاد از دست رفته بودند. در نتیجه در سال ۱۹۹۷، بطود موقت شاه تیرهای افقی زیر این خمیدگی نصب شدند تا وزن آن را متحمل شوند.
در سال ۲۰۰۲، کل ساختار به‌طور اساسی با استفاده از آرماتورها تعمیر شد. بلوک‌ها به این تیرهای پیش آمده بتنی و تیرک‌های کف متصل شدند، و کابل‌های فولادی مستحکم شده از میان بلوک‌ها و دیوارهای بتنی خارجی عبور داده شدند و سپس کابل‌ها به وسیلهٔ جک محکم بسته شدند. سپس کف‌ها و دیوره‌ها تعمیر شدند، بدون اینکه کوچکترین تغییری در شکل ظاهری داخل و خارج این خانه آبشاری پدید آید. با این کار، عملیات پشتیبانی به اتمام رسید و تغییر شکل فرآیند خمیدگی متوقف شد.