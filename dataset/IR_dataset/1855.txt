تعداد تیم‌های منتخب هر کشور با توجه به رنکینگ کنفدراسیون فوتبال آسیا برای هر لیگ داخلی و به دست آوردن شرایط لازم ای‌اف‌سی انتخاب شده‌اند.

از لیگ قهرمانان آسیا در سال ۲۰۰۹ رقابت‌ها با شکل جدیدی برگزار شد. تیم‌ها در دو منطقه غرب آسیا و شرق آسیا و در هر منطقه ۱۶ تیم منتخب قرار گرفته‌اند. با توجه به سهمیه بندی، تیم‌های غرب آسیا و شرق آسیا از لیگ قهرمانان آسیا در سال ۲۰۱۴ تا دیدار فینال با یکدیگر رو به رو نخواهند شد. ۱۶ تیم هر منطقه در ۴ گروه ۴ تیمی به‌طور رفت و برگشت به مصاف هم می‌روند، از هر گروه ۲ تیم اول در بازی یک‌هشتم‌نهایی با یکدیگر مسابقه می‌دهند.

دو تیمی که از گروه خود صعود کرده‌اند به شکل زیر با یکدیگر به رقابت می‌پردازند (تیم اول هر گروه مسابقه دور برگشت را میزبانی می‌کند):
* در سمت غرب:
** تیم دوم گروه A با تیم اول گروه C
** تیم دوم گروه C با تیم اول گروه A
** تیم دوم گروه B با تیم اول گروه D
** تیم دوم گروه D با تیم اول گروه B
* و در سمت شرق:
** تیم دوم گروه E با تیم اول گروه G
** تیم دوم گروه G با تیم اول گروه E
** تیم دوم گروه F با تیم اول گروه H
** تیم دوم گروه H با تیم اول گروه F

از لیگ قهرمانان آسیا در سال ۲۰۱۳ مسابقات دور یک‌هشتم نهایی به صورت رفت و برگشت انجام می‌شود.

مسابقات از دور یک‌چهارم نهایی با در نظر گرفتن تقسیمات منطقه‌ای یعنی غرب آسیا و شرق آسیا، با قرعه‌کشی معین خواهد شد، در این قرعه‌کشی امکان بازی دو تیم از یک کشور با یکدیگر در این مرحله وجود دارد.

در مرحلهٔ نیمه نهایی، از مرحلهٔ یک‌چهارم نهایی دو تیم صعودکننده از غرب آسیا با یکدیگر و دو تیم صعودکننده ازشرق آسیا با یکدیگر دیدار خواهند کرد.

و در آخر برندهٔ دیدارهای نیمه نهایی که یک تیم از غرب آسیا و دیگری از شرق آسیا به مرحلهٔ فینال صعود کرده‌اند، در دو دیدار رفت و برگشت مسابقه می‌دهند.