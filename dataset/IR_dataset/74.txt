در چین از لوبیای چشم‌بلبلی گونه V.sinensis به عنوان تونیک، مقوی تسکین دهندهٔ تشنگی استفاده می‌شود و معتقدند که برای اسهال نافع است و از تکرار ادرار جلوگیری می‌کند. خاکستر غلاف آن را داخل چای، خوب مخلوط و دم کرده و برای تحریک درد زایمان به زنان می‌دهند. از عصارهٔ ساقه و برگ آن که گرم شود به صورت قطره برای تسکین درد گوش مصرف می‌شود. برگ‌های خشک آن را به صورت گرد درآورده و مخلوط با زاج سفید روی پستان می‌گذارند تا از ترشح شیر در پستان جلوگیری شود. لوبیا چشم بلبلی نفاخ است ولی کمتر از سایر اقسام لوبی‌ها.

در هندوستان از دانهٔ لوبیا چشم‌بلبلی به عنوان مدر و برای تقویت معده استفاده می‌شود و پخته و آب پز آن را می‌خودند و معتقدند ضمن این که غذای خوبی است برای از بین بردن کرم معده نیز مفید است.

در چین مصرف وسیع دارویی گونه Dolichos lablab L. که مترادف آن Lablab vulgavis Savi. می‌باشد به شرح زیر است.

این گیاه در اکثر مناطق گرمسیری و نیمه‌گرمسیری کاشته می‌شود. در چین معمولاً در اواخر تابستان غنچه‌ها و گل‌های آن را جمع‌آوری و در سایه خشک می‌کنند. این دارو کمی شیرین کمی نیز گرم است و برای اختلالات حاصل از گرمازدگی تابستان به کار می‌رود و ضمناً مخلوط گل‌ها و ساقه‌های قرمز رنگ گیاه برای اسهال خونی تجویز می‌شود. {چونگ یائوچی}

{استوارت} در کتابش بیشتر از خواص دارویی دانهٔ آن سخن گفته ولی اضافه کرده‌است که گل‌های آن در موارد ترشحات شفید سوزناکی مهبل و ترشحات مفرط و خارج ار اندازهٔ خون در دوران قاعدگی منوراجیا نیز تجویز می‌شود. {روا} نیز معتقد است که از دانه و گل‌های آن یکسان به عنوان دارو استفاده می‌شود.

{کروست و پتلو} نظر داده‌اند که گل‌های آن به عنوان قاعده‌آور و برای معالجهٔ التهاب رحم بامتری تیس تجویز می‌شود، ولی در مورد دانه‌های گیاه در اکثر منابع آمده‌است که به عنوان تونیک و مقوی معده {استوارت}، آرامبخش {تانا کاواودتشیما}، ضد اسپالم برای معالجهٔ کولیک و وبا {استوارت}، تب‌بر، کاهش دهندهٔ حرارت در موارد آفتاب زدگی {استوارت، کروست و پتلو} قاعده‌آور {ابرت} ضد سم است و در موارد مسمومیت‌های ناشی از خوردن الکل و تریاک و پادزهر برای مسمومیت‌های گیاهی {استوارت، ایش دویا} مفید است، تشنگی را کاهش می‌دهد {استوارت} بخصوص تشنگی در دیابت را تسکین می‌دهد {رید} به علاوه برای معالجهٔ اسهال {استوارت}.

و اسهال خونی مزمن {چیو} و روماتیسم {هاو} تجویز می‌گردد. از برک‌های آن نیز در موارد فوق استفاده می‌شود و همچنین از ضماد برگ‌های گیاه روی محل مار گزیدگی می‌گذارند {کروست و پتلو}. در شبه جزیرهٔ مالایا برای رفع گوش درد چند قطره از شیرهٔ برگ‌های گیاه را در گوش می‌چکانند {برکیل و هاتیف}. در اندونزی به شیرهٔ حاصله ار برگ‌ها و غلاف شدهٔ گیاه اب