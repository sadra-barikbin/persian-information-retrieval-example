تعدادی از کتاب‌های ایشان به این شرح می‌باشد.
# کیوان نامه جلد ۱ در ایران شناسی، اسلام‌شناسی و شرح وقایعِ زندگی عباس کیوان قزوینی.
# کیوان نامه جلد ۲.
# کیوان نامه جلد ۳.
# شرح رباعیات خیام جلد ۱ (حکمت خیام با تفریظ عباس اقبال آشتیانی).
# شرح رباعیات خیام جلد ۲.
# قرآن فارسی (ترجمه قرآن)
# جامع التفاسیر (تفسیر قرآن کریم به بیانی دیگر)
# تفسیر کیوان به فارسی جلد ۱.
# تفسیر کیوان جلد ۲.
# تفسیر کیوان جلد ۳.
# تفسیر کیوان جلد ۴.
# تفسیر کیوان جلد ۵.
# تفسیر کیوان جلد ۶.
# تفسیر کیوان به عربی جلد ۱.
# تفسیر کیوان به عربی جلد ۲.
# تفسیر کیوان به عربی جلد ۳.
# دوره کیوان شامل بیست فصل.
# روشن روش در تعلیم و تربیت.
# هزار و یک کلمه.
# سرانجام در تعلیم و تربیت.
# شرح رباعیات حکیم خیام.
# میوه زندگانی (که کنز ششم از کنوزالفرائد و به فارسی است شامل پنجاه فریده در مطالب گوناگون).
# عرفان نامه با مقدمه رشید یاسمی در بیان عرفان علمی.
# عرفان نامه در بیان عرفان علمی و عملی.
# فریاد بشر
# استوار (راز دار) دربارهٔ تصوف حقیقی و تصوف مرسوم.
# بهین سخن دربارهٔ تصوف حقیقی و تصوف مرسوم.
# رازگشا دربارهٔ تصوف حقیقی و تصوف مرسوم.
# معراجیه در اثبات معراج جسمانیِ حضرتِ رسول (ص) با براهین عقلی.
# اختلافیه جلد ۱.
# اختلافیه جلد ۲ (نسخه خطی).
# مواعظ در انسلاخ روحی و شرح سخن مسیح (ع) دربارهٔ صفات لازمه همنشین.
# جامع التفاسیر تفسیر قرآن کریم به بیانی دیگر.
# ثمرالحیوة (عربی).
# ذوالیسار فی القصار (عربی).
# العصمة (عربی) در اثبات عصمت حضرت زهرا (س) با براهین عقلی.
# کنوزالفرائد (عربی).

یکی از مهم‌ترین نظریات کیوان قزوینی که تا به امروز همچنان مطرح است، این است که وی عرفان را به عرفان علمی و عرفان عملی تفکیک کرده و سلوک و درویشی را عرفان عملی می‌دانست. "
کیوان تصوف زمان خود را به سه مرحله یا دسته شامل برزخ، بدایت و مرکز تفکیک کرد و ادعا داشت که از هر سه دسته و مشایخ آن عبور کرده‌است. دسته نخست صوفیان یا مرحله برزخ را به کسانی می‌گفت که در برزخ میان قشر و لبّ قرار دارند و دارای ذکر قلبی و سلسله و القاب طریقتی نیستند و از نامیدن خود با نام صوفی پرهیز می‌کنند. او آخوند ملا حسینقلی همدانی* را، که مدتی در نجف شاگرد وی بود، از این دسته می‌دانست. دسته دوم یا اهل بدایت، ذکر قلبی دارند اما فاقد القاب هستند و درخصوص صوفی نامیده‌شدن، نه از آن پرهیز دارند و نه به آن مقیدند. او حاج ملا جواد اسپهانی را، که در کربلا ملاقات کرده و از او ذکر قلبی گرفته بود، از این طبقه می‌دانست. این دو طبقه دیدار با امام غائب را ممکن می‌دانستند. دستهٔ سوم، یعنی مرکز، هم اهل ذکر قلبی و زبانی هستند و هم دارای القاب و عقاید و آداب مخصوص، ولی درچگونگی آن‌ها با هم موافق نیستند. برای این دسته لفظ صوفی مقدّس است و هرکسی را لایق این نام نمی‌دانند. در همین طبقه است که، برخلاف دو طبقهٔ دیگر، تبلیغ و ارشاد و دستگیری بدون اجازهٔ شیخ مرشد ممنوع است و همچنین در معرفی قطب و شیخ بعد از خود، اجبار وجود دارد."