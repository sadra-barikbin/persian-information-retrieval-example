۲۰ ماه پس از پایان فصل ۵، فصل ششم در ساعت ۶ صبح و در شهر لس آنجلس آغاز می‌شود. تروریست‌هایی عرب که سر دسته‌شان حمری الاسد است دولت آمریکا را همواره تهدید می‌کنند، اما در سویی دیگر شخصی به نام ابو فاید از رئیس‌جمهور ایالات متحده؛ وین پالمر خواسته معامله دارد و به او گفته که اگر دولت آمریکا، مأمور سابق سی‌تی‌یو، جک باور که در چین زندانی است را به آن‌ها تحویل دهند، در عوضش مکان حمری الاسد را به آنان خواهد گفت، دولت آمریکا این کار را می‌کند و با مذاکره جک را از چین تحویل می‌گیرد و به آنان می‌دهد، جک در پیش تروریست‌هایی که از او کینه‌های زیادی داشتند، متوجه می‌شود که الاسد فقط یک وسیله برای گول‌زدن آمریکایی‌ها بوده‌است و تروریست‌های اصلی خود ابوفاید و عواملش هستند، او موفق به فرار از چنگ ابوفاید می‌شود و درصدد آگاه ساختن مسئولان آمریکایی می‌شود. اما آنان حرف‌های جک را باور نمی‌کنند و جک خود دست به کار می‌شود و الاسد را نجات می‌دهد و با او حملهٔ تروریستی مترو را خنثی می‌کند، اما جک بعد از مجبور شدن به کشتن همکارش کرتیس تصمیم به ترک شغلش را می‌گیرد. اما با انفجار بمب اتمی در لس‌آنجلس توسط تروریست‌ها که طی آن ۱۲٬۰۰۰ آمریکایی مقیم لس آنجلس کشته می‌شوند، او نظرش تغییر می‌کند و تصمیم به مقابله با آنان را می‌گیرد، پس از چندین عملیات خطرناک جک تروریست‌ها را که عمدتاً عرب و روسی هستند را دستگیر می‌کند و تراشهٔ مربوط به فناوری‌های نظامی روسیه را پس می‌گیرد، اما برخی چینی‌ها که آدری رینز را پس از فصل پنجم (که به دنبال جک تا چین رفته بود) گروگان گرفته بودند در عوض تراشهٔ تکنولوژی‌های روسیه حاضرند او را آزاد کنند و جک به جهت آزاد کردن آدری این کار را می‌کند و این خشم دولت روسیه را دربردارد و دولت روسیه تهدید به این می‌کند که اگر فناوری‌های نظامی روسیه لو برود آنان ایالات متحده را مسئول می‌دانند و بین روسیه و آمریکا جنگ خواهد صورت گرفت، اما جک موفق به بازپس‌گیری تراشه می‌شود، ولی به دلایل شخصی تصمیم به ترک همیشه آدری می‌گیرد.