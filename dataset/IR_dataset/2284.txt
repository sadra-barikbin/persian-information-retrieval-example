او فارغ‌التحصیل کالج اناصاحب وارتاک در منطقه واسای ماهاراشتادر رشته بازرگانی است. پدر گویندا در بالیوود مشغول به کار بود و به پیشنهاد او وارد سینمای هند شد. گوویندا که آن روزها فیلم دیسکو دنسر را دیده بود تصمیم گرفت شانس خود را در حرکات موزون دنبال کند. او ساعت‌ها تمرین کرد و از خودش فیلم گرفت تا اینکه جذب دنیای تبلیغات شد و به سمت بازیگری رفت.

اولین نقش را هم در فیلمی با عنوان tan badan در سال ۱۹۸۶ ایفا کرد که عمویش اناند کارگردان آن بود. در ژوئن ۱۹۸۵ هم در فیلم Love 86 به اجرای نقش پرداخت و تا نیمه ژوئیه همان سال در ۴ فیلم دیگر جای گرفت.

اولین فیلمی که از او اکران شد Ilzam نام داشت که در فروش گیشه بالایی داشت و پنجمین فیلم موفق سال شد. همان فیلم او را به عنوان یک هنرمند در عرصه حرکات موزون تثبیت کرد. فیلم‌های بعدی او نیز مانند رشته‌ای موفق پشت سر هم اکران شدند. بیشتر فیلم‌هایی که در دهه ۸۰ بازی رد اکشن بودند یا به سبک رومانس یا درام ساخته شدند. در عمده آن‌ها نقش مقابل وی را نیلام بازی کرد که تعدادی از کارهای مشترک آن‌ها مانند عشق ۸۶.. خودخواه… قل بودند که آخرین آن‌ها را برادرش کرتی کومار ساخته بود و بسیار هم موفق شدند. گوویندا موفقیت در سبک درام را با فیلم‌هایی مانند درالش دل و با افتخار زندگی می‌کنیم تجربه کرد و در سال ۱۹۸۹ برای اولین بار با دیوید داوان همکاری کرد که نتیجه اش فیلم موفق و اکشن Tagatwaar شد. او همچنین در سال ۱۹۸۹ در موفقترین فیلم سال یعنی Gair Ghanooni در مقابل سردیوی به ایفای نقش پرداخت.
«لقب سلطان کمدی واقعاً برازنده و لایق گوویندا است چرا که او یکی از برترین و بهترین بازیگران در آثار کمدی بالیوود بوده‌است و شاید مانند او هرگز تکرار نشود. در تاریخ بالیوود بازیگرهای زیادی در عرصه کمدی ایفای نقش کرده‌اند. می‌توان از محمود در سالهای دور سینمای هند آغاز و به بازیگرانی چون پارش راوال جانی لور سلمان خان امیتاب بچن و… اشاره کرد ولی در میان آن‌ها شاید نام گوویندا باشد که همواره به عنوان یک بازیگر شاخص در آثار طنز درخشیده‌است. او در طول دوران کاری خود حدود ۱۵۰ فیلم داشته‌است که بیشتر آن‌ها در ژانر طنز بوده‌است. گوویندا نوع خاصی از بازی را دارد. دیوید داوان فیلمساز برجسته آثار کمدی بالیوود می‌گوید ((گوویندا آنقدر راحت و شاد بازی می‌کند که شما به راحتی می‌توانید با او ارتباط برقرار کنید. او با تمام وجودش بازی می‌کند و می‌داند که بیننده از او چه می‌خواهد. گاهی هنگام کار با او حس می‌کنم که او برای خودش و در دنیای خودش بازی می‌کند و سعی می‌کنم همان حس را فیلمبرداری کنم»