این دست راهکارها عموماً برای کسانی است که کلا تمایلی به داشتن فرزند ندارند چرا که روش هایی که اثرات بلند مدت دارند اکثراً غیر قابل برگشت هستند از همین رو بسیار حساس هستند. در ادامه برخی از مهم ترین شیوه های پیشگیری از بارداری بلند مدت که شناخته شده تر هستند بیان می شوند.
* وازکتومی : این روش را می توان یکی از معمول ترین روش جراحی در مردان برای پیشگیری از بارداری دانست که در واقع با بریدن یا بستن لوله های لوله های مسئول انتقال اسپرم ها از بیضه ها به سمت پروستات انجام می‌شود. شایان ذکر است که برای کاهش درد پس از جراحی می توان از کیسه آب سرد و استامینوفن استفاده کرد توجه شود که تا یک هفته پس از جراحی نباید از ایبوپروفن(بروفن، ژلوفن) و آسپرین به علت افزایش ریسک خونریزی استفاده کرد.
* توبکتومی : این روش در واقع عقیم سازی لوله ای یا لوله بندی در اصطلاح عامیانه است، معمول ترین روش جراحی در خانم ها می باشد که با بستن، سوزاندن یا بریدن لوله های فالوپ انجام می‌شود. عوارض این عمل مانند عوارض معمول در هر جراحی می باشد مانند احتمال خونریزی داخلی، عفونت و یا مشکلات ناشی از بیهوشی. و البته به علت غیر قابل برگشت بودن این روش، قبل از انجام آن نیاز به مشاوره دقیق و کامل می‌باشد.
* آی یو دی : این روش کمی با سیر روش ها متفاوت است و در واقع یک ابزار لنگری شکل از جنس پلاستیک که گاهی همراه مس است که برای پیشگیری از بارداری از طریق واژن و دهانه رحم در انتهای رحم قرار می‌گیرد و با بستن دهانه لوله فالوپ مانع از بارداری می شود.
* ایمپلنت های جلوگیری از بارداری : گفته می شود که در این روش بین ۳-۵ سال از بارداری پیشگیری می شود و یک هفته پس از کشت آن اثرات ضد بارداری آن شروع می‌شود. شایان ذکر است که احتمال شکست این روش و بارداری فرد چیزی حدود کمتر از 1% می‌باشد. در این روش یک یا چندین ایمپلنت پروژستینی زیر پوست بازو کشت می‌شود.