مسی برای سومین سال متوالی، به همراه فرانک ریبری و کریستیانو رونالدو برای جایزهٔ بهترین بازیکن سال یوفا نامزد شد. ریبری جایزه را با ۳۶ رأی برنده شد. مسی با ۱۴ رأی در جایگاه دوم قرار گرفت. درحالی که رونالدو توانست تنها ۳ رأی را به خود اختصاص دهد. او در ۱۸ اوت ۲۰۱۳ فصل ۲۰۱۳–۱۴ را با دو گل و یک پاس گل برابر لوانته آغاز کرد و بارسلونا توانست بازی را ۷–۰ به سود خود به پایان ببرد. بارسلونا در ۲۸ اوت، به دلیل بیشتر بودن گل‌های زدهٔ این تیم در خانهٔ حریف، برای بدست آوردن سوپر کاپ اسپانیا اتلتیکو مادرید را پشت سر گذاشت.

لئو بیست و سومین هت تریکش را برابر والنسیا در ۱ سپتامبر انجام داد. این گل‌ها مسی را ششمین گلزن برترِ تاریخ لالیگا لقب داد. مسی در کسب این عنوان کوئینی را با ۲۱۹ گل پشت سر گذاشت. او در ۱۸ سپتامبر در اولین برد بارسلونا در لیگ قهرمانان اروپا بیست و چهارمین هت تریکش را در خانه و مقابل آژاکس آمستردام به انجام رساند. بارسلونا در آن بازی با نتیجهٔ ۴–۰ به پیروزی رسید. این گل‌ها مسی را به دومین گلزن برتر تاریخ لیگ قهرمانان اروپا با ۶۲ گل تبدیل کرد. بهترین گلزن تاریخ لیگ قهرمانان اروپا رائول گونزالس است. او همچنین با ۶۲ گل، چهارمین گلزن برتر تاریخ رقابت‌های اروپایی لقب گرفت. لئو با این هت تریکش، تنها بازیکنی شد که در لیگ قهرمانان اروپا چهار بار هت تریک کرده‌است. او در ۱۰ نوامبر در بازی برابر رئال بتیس دچار مصدومیت شد و تا ژانویه ۲۰۱۴ از میادین دور ماند. این سومین مصدومیت فصلش بود. بارسلونا در آن بازی ۴–۱ پیروز شد.

لئو در ۸ ژانویه ۲۰۱۴ به میادین بازگشت و در بازی مقابل ختافه در کوپادل ری دو بار گلزنی کرد و برد ۴–۰ بارسا را رقم زد. مسی در ۱۳ ژانویه برای کسب توپ طلای فیفا در سال ۲۰۱۳، بعد از کریستیانو رونالدو در جایگاه دوم قرار گرفت. او در ۱۵ فوریه دو بار برابر رایو وایکانو گلزنی کرد و برد ۶–۰ بارسلونا در آن بازی را رقم زد. مسی با این دو گل رکورد هم وطنش، آلفردو دی استفانو را شکست و با ۲۲۸ گل به رائولِ اسپانیایی رسید و سومین گلزن برتر تاریخ لالیگا لقب گرفت.

مسی در ۱۶ مارس ۲۰۱۴، در بازی ای که بارسا ۷–۰ پیروز شد، مقابل اوساسونا هت تریک کرد و با شکستن رکورد پائولینو آلکانترا، بهترین گلزن بارسا در تمامی رقابت‌ها (با احتساب بازی‌های دوستانه) لقب گرفت. لئو در ۲۳ مارس، در بازی مقابل رئال مادرید در سانتیاگو برنابئو هت تریک کرد و با پیشی گرفتن از دی استفانو بهترین گلزن تاریخ بازی‌های ال کلاسیکو لقب گرفت. بارسلونا در آن بازی ۴–۳ پیروز شد. این گل‌ها مسی را به دومین گلزن برتر لالیگا، بعد از هوگو سانچز بَدَل کرد.

مسی آن فصل را تنها با یک افتخار، یعنی سوپر کاپ اسپانیا به پایان رساند. بارسلونا در لالیگا، بعد از اتلتیکو مادریدی که آن‌ها را در یک چهارم نهایی لیگ قهرمانان اروپا شکست داد، دوم شد. بارسا همچنین در کوپادل ری برابر رئال مادرید شکست خورد. البته او در آن رقابت‌ها آقای گل شد. مسی فصل را با ۴۱ گل و ۱۵ پاس گل در تمام رقابت‌ها به پایان رساند. اما ۲۸ گلِ او در لالیگا برای دفاع از عنوان آقای گلیِ او کافی نبود و این عنوان را به کریستیانو رونالدو واگذار کرد. رونالدو در آن فصل ۳۱ گل به ثمر رسانده بود. مسی در ۱۶ می ۲۰۱۴، برای یک قرار داد جدید با بارسلونا به توافق رسید.