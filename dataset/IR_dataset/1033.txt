* بر اساس جدیدترین رتبه‌بندی us news در سال ۲۰۲۱ این دانشگاه بالاتر از دانشگاه‌های صنعتی شریف، صنعتی امیرکبیر، علم و صنعت، صنعتی خواجه نصیر الدین طوسی و صنعتی نوشیروانی بابل به عنوان برترین دانشگاه صنعتی کشور انتخاب شد. همچنین بر اساس us news دانشگاه صنعتی اصفهان به عنوان چهارمین دانشگاه کشور انتخاب شد.
* دانشگاه صنعتی اصفهان، در سال ۲۰۱۲ از طرف پایگاه استنادی علوم جهان اسلام (ISC) درآخرین گزارش آن از پیشتازان علم درکشور، به عنوان چهارمین دانشگاه در میزان تولید علم کشور طی سه دهه گذشته اعلام شده‌است. در این گزارش که به بررسی وتحلیل تولید علم کشور طی سال‌های ۱۹۷۰ تا ۲۰۱۲ پرداخته‌است، دانشگاه صنعتی اصفهان پس از دانشگاه‌های علوم پزشکی تهران، تهران و مجموعه دانشگاه آزاد اسلامی جایگاه چهارم تولید علم کشور طی این مدت را به خود اختصاص داده‌است.
* در گزارش پایگاه استنادی ISC، سهم دانشگاه صنعتی اصفهان به عنوان برترین دانشگاه صنعتی کشور در تولید علم طی سه دهه گذشته ۶٫۵۵ درصد کل تولیدات علمی کشور است که پس از دانشگاه تهران جایگاه دوم در میان مراکز آموزش عالی وزرات علوم، تحقیقات وفناوری را بدست آورده‌است. همچنین در آوریل ۲۰۱۳ میلادی در جدیدترین رتبه‌بندی مؤسسه تایمز به عنوان یکی از معتبرترین مراکز رتبه‌بندی دانشگاه‌های جهان، برای نخستین بار دانشگاه صنعتی اصفهان در فهرست یکصد دانشگاه ممتاز قاره آسیا قرار گرفت، در این گزارش دانشگاه صنعتی اصفهان پس از دانشگاه صنعتی شریف برترین دانشگاه صنعتی کشور است.
* تعداد مقالات ISI منتشر شده از محققان و پژوهشگران دانشگاه صنعتی اصفهان در سال ۲۰۱۱ برابر ۸۲۷ مقاله و از ابتدای سال جاری میلادی تا ماه نوامبر نیز ۵۹۶ مقاله می‌باشد.
* در سال ۲۰۱۵ در نظام رتبه‌بندی لایدن، دانشگاه صنعتی اصفهان در صدر فهرست برترین دانشگاه‌های ایران بر حسب شاخص‌های مرجعیت علمی و دیپلماسی علمی قرار گرفت.
* در رتبه‌بندی مؤسسه معتبر بین‌المللی تایمز در سال ۲۰۱۵ نیز با کسب رتبه ۶۳، ضمن قرارگیری مجدد در فهرست یکصد دانشگاه برتر با کمتر از ۵۰ سال قدمت جهان، ۲۹ رتبه ارتقاء یافت.
* براساس رتبه‌بندی نظام رتبه‌بندی بین‌المللی سای ویژنز(scivisions)در سال ۲۰۱۶، دانشگاه صنعتی اصفهان در صدر فهرست ۹ دانشگاه برتر کشور در بُعد پژوهش، فناوری و نوآوری قرار گرفته‌است.
* براساس رتبه‌بندی سال ۲۰۱۷ نظام رتبه‌بندی لایدن دانشگاه صنعتی اصفهان با ۴۲ پله صعود نسبت به سال ۲۰۱۶، در جایگاه ۴۲۱ ام از ۹۰۲ دانشگاه برتر جهان و جایگاه ششم کشور بر حسب شاخص مرجعیت علمی قرار گرفت.
* براساس رتبه‌بندی سال ۲۰۱۸ نظام رتبه‌بندی یو.اس. نیوز، دانشگاه صنعتی اصفهان پس از دانشگاه‌های تهران، آزاد اسلامی کرج و صنعتی شریف در جایگاه چهارم قرار گرفت.
* براساس رتبه‌بندی ویرایش ۲۰۲۰ نظام رتبه‌بندی یو.اس. نیوز، دانشگاه صنعتی اصفهان پس از دانشگاه‌های تهران، مجموعه دانشگاه‌های آزاد اسلامی و صنعتی شریف در جایگاه چهارم ایران و دربین ۶۰۰ دانشگاه معتبر جهان قرار گرفت.