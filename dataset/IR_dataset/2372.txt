مسی بین سال‌های ۲۰۰۰ تا ۲۰۰۳ ابتدا در تیم نوجوانان بارسلونا و پس از آن در تیم مبتدیان A و B بارسلونا بازی کرد و در تیم مبتدیان A توانست ۳۷ گل را در ۳۰ بازی به ثمر رساند. وی در سال ۲۰۰۳ به دلیل مشکلات مالی باشگاه تا مرز جدایی از تیم بارسلونا پیش رفت. اما مربی تیم جوانان مدیریت را قانع کرد تا او را در باشگاه حفظ کند(سسک فابرگاس در طول این بحران از تیم جدا شد). مسی در فصل ۰۴–۲۰۰۳ با رکوردی عجیب در ۵ تیم مختلف بازی کرد. او اولین بازی اش در تیم مبتدیان B را با یک گل آغاز کرد و به تیم A ارتقاء یافت و در ۱۴ بازی ۲۱ گل به ثمر رساند. پس از آن در ۲۹ نوامبر ۲۰۰۳ در تیم C بارسلونا آغاز به کار کرد و سپس در ۶ مارس ۲۰۰۴ در تیم B بارسلونا مشغول به بازی شد. او در طول فصل برای هر دو تیم بازی کرد و در ۱۰ بازی پنج گل به ثمر رساند و در پنج بازی بعدی نتوانست گلی به ثمر رساند. مسی اولین بازی رسمیش در ترکیب اصلی بارسلونا را در ۱۶ نوامبر ۲۰۰۳ زمانی که ۱۶ سال و ۱۴۵ روز داشت در دیداری دوستانه برابر پورتو انجام داد. کمتر از یک سال بعد، در ۱۶ اکتبر ۲۰۰۴، فرانک ریکارد، مسی را در بازی مقابل اسپانیول به میدان فرستاد تا اولین بازیش را در لالیگا انجام دهد (در حالی که ۱۷ سال و ۱۱۴ روز سن داشت). او تاکنون سومین بازیکن جوان بارسا است که در لالیگا بازی کرده‌است. جوانترین بازیکنی که در لیگ برای باشگاه به میدان رفته‌است بویان کرکیچ است که این رکورد را در سپتامبر ۲۰۰۷ به‌دست‌آورد. وقتی لیونل نخستین گل خود برای باشگاه را در برابر آلباسته در تاریخ ۱ مه ۲۰۰۵ به‌ثمر رساند، تنها ۱۷ سال و ده ماه و هفت روز سن داشت و همین هم باعث شد که جوانترین گلزن تاریخ بارسلونا در لالیگا شود. البته تا زمانی که کرکیچ با گل زدن روی پاس گل مسی در سال ۲۰۰۷ این رکورد را بشکند. مسی در مورد سرمربی سابقش، فرانک رایکارد، گفته‌است: