تیم ملی فرانسه تحت مربی گری امه ژاکه به موفقیتهای قابل توجهی رسید، بازیکنان کهنه‌کار فرانسه که نتوانسته بودند به جام جهانی سال ۹۴ صعود کنند؛ با یک دو جین از بازیکنان جوان و مستعد فرانسه جایگزین شدند، فرانسوی‌ها با هدایت امه ژاکه به مرحله نیمه نهایی جام ملتهای اروپای سال ۱۹۹۶ رسیدند؛ که در این مرحله در ضربات پنالتی بازی را ۶ بر ۵ به تیم ملی جمهوری چک باختند، اما حضور موفق ژاکه با عملکرد فوق‌العاده بازیکنان جوان تیمش در جام جهانی سال ۱۹۹۸ فرانسه را بر بام فوتبال دنیا قرار داد. فرانسه با قدرت تا فینال مسابقات پیش رفت و در دیدار نهایی تیم ملی برزیل را که با ستاره‌هایی چون رونالدو، روماریو و روبرتو کارلوس در جام جهانی یکه‌تازی می‌کردند، با نتیجه سه بر صفر شکست داد و قهرمان جهان شد. بعد از کسب مقام قهرمانی جهان در سال ۹۸ امه ژاکه از سمت خود استعفا داد تا در اوج کنار رفته باشد.
بعد از امه ژاکه دستیارش؛ روژه لومر (Roger Lemerre) سرمربی فرانسه شد و هدایت این تیم را در جام ملتهای اروپای سال ۲۰۰۰ در دست گرفت. در این بازیها تیم ملی فرانسه به فینال رسید و با هنرنمایی ستاره بی بدیلش، زین الدین زیدان ایتالیا را دو بر یک مغلوب کرد و قهرمان شد. گل برتری تیم فرانسه را دیوید ترزگه، در وقتهای تلف شده به ثمر رساند. فرانسه با این قهرمانی؛ همراه با آلمان به عنوان تنها تیمی شناخته شد که جام جهانی و دو سال بعد جام ملتهای اروپا را پشت سر هم فتح می‌کرد. تیم ملی آلمان در سال ۱۹۷۴ موفق به ثبت این رکورد شده بود. در رنکینگ فیفا هم فرانسه برای اولین بار در مکان نخست لیست رده‌بندی تیمها قرار گرفت.

بعد از قهرمانی در جام جهانی سال ۱۹۹۸ و جام ملتهای اروپای سال ۲۰۰۰، تیم ملی فرانسه دیگر در هیچ تورنمنت بین‌المللی موفق نشد، اگر چه تنها در سال ۲۰۰۱، توانست، که جام کنفدراسیونها را به خود اختصاص دهد…

در رقابتهای جام جهانی سال ۲۰۰۲، فرانسه عملکرد بسیار بدی از خود به نمایش گذاشت، به طوری که حتی نتوانست گلی را وارد دروازه حریفان کند و بسیار زود از دور رقابت‌ها کنار رفتند. بعد از کسب این نتیجه در جام جهانی، لومر از سمت خود برکنار شد و جای او (ژاک سانتینی) بر نیمکت مربیگری تیم ملی فرانسه نشست. دلیل انتخاب ژاک سانتینی، از سوی کمیته فنی فدراسیون فوتبال فرانسه، همانا کسب قهرمانی با تیم لیون در لیگ یک فرانسه و همچنین حمایت میشل پلاتینی از او بود. او در عرصه رقابت با چهره‌هایی چون دمونک، مربی تیم ۲۱ ساله‌های فرانسه، رنه ژرارد، دستیار رژه لمه و فیلیپ تروسیه، نهایتاً به این سمت انتخاب شد.

ژاک سانتینی یک تیم مقتدر را برای رقابتهای جام ملتهای اروپای سال ۲۰۰۴ آماده کرد، اما در نهایت تیم ملی فرانسه در با شکست مقابل یونان در مرحله یک چهارم نهایی، که نهایتاً قهرمان جام ملت‌های ۲۰۰۴ هم شد، از جام کنار رفت.

در پی این اتفاق سانتینی از سمت خود برکنار و ریموند دومنک، بازیکن پیشین تیم ملی فرانسه و باشگاه آژاکس و همچنین سرمربی سابق تیمهای لیون (۱۹۹۳–۱۹۸۹) و تیم ملی زیر بیست و یک ساله‌های فرانسه، به عنوان سرمربی جدید فرانسه بر روی نیمکت رهبری این تیم نشست و به زودی درگیر مسابقات انتخابی و نهایی جام جهانی سال ۲۰۰۶ شد. در آخرین بازی به جا مانده از مرحله انتخابی جام جهانی، فرانسه باید در برابر قبرس قرار می‌گرفت و تکلیف صعود تیم به بازیهای جام جهانی به این بازی نیز بستگی داشت، همین امر موجب شد، که دومنک از چند بازیکن بازنشسته تیم ملی فرانسه بخواهد که به یاری تیم بشتابند و با آمدن آنها تیم ملی فرانسه در روز آخر بازیهای انتخابی جام جهانی ۲۰۰۶ موفق شد که تیم ملی قبرس را با نتیجه رضایت بخش ۴ بر ۰ شکست دهند و به جام جهانی ۲۰۰۶ صعود کنند. در جام جهانی، فرانسه بازیهایش را بدون شکست ولی نه چندان مقتدرانه، در مرحله گروهی آغاز کرد و سپس مسیر خود را با از سر راه برداشتن تیم‌های بزرگی چون برزیل و آلمان و انگلیس، تا فینال ادامه داد و در بازی فینال رو در روی تیم ملی ایتالیا، صف آرایی کرد. که این دیدار به وقتهای اضافه کشیده شد. وقتهای اضافه این بازی با جنجالی بزرگ همراه بود، در یک صحنه زین الدین زیدان با سر به سینه ماتراتزی، مدافع ایتالیا کوبید و از بازی اخراج شد، که این حرکت او سر و صدای زیادی را در رسانه‌های جمعی ایجاد کرد و موجب اظهار نظرهای متفاوتی از سوی افراد مختلف و صاحب نظر در فوتبال شد. ایتالیا این بازی را با نتیجه ۵ بر ۳ در ضربات پنالتی به سود خود تمام کرد و قهرمان جهان شد، و فرانسه به مقام نایب قهرمانی بسنده کرد.