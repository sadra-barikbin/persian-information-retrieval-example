در اکتبر ۲۰۱۱ میوز دوباره به استودیو بازگشت تا به ضبط آلبوم جدیدش بپردازد و این اولین ویدئو کار روی آلبوم جدید بود.
کریستفر ولستنهلم در دسامبر ۲۰۱۱ در اولین مصاحبه با مجله کرنگ گفت: «این آلبوم یه کار کاملاً متفاوت هست».

اینبار هم مثل آلبوم قبل خود میوز بود که تهیه‌کننده آلبوم بود.
میوز به عواملی چون آخر و زمان و انرژی می‌پردازد و اینبار مت بلامی مبحثی از فیزیک را به عنوان نام آلبوم انتخاب کرد. «قانون دوم» اشاره به قانون قانون دوم ترمودینامیک دارد و همان‌طور که در پیش نمایش آلبوم دیده می‌شود مضمون آلبوم پیرامون انرژی است.
آلبوم در استودیو عظیمی به نام AIR در لندن ضبط شد که در سال ۱۹۶۵ توسط بیتل‌ها تأسیس شده بود و بخشی از آن هم در استودیو Shangri La واقع در مالیبو در کالیفرنیای ایالات متحده آمریکا که زمانی متعلق به باب دیلن و اریک کلپتون بود صورت گرفت.

اولین قطعه منتشر شده از آلبوم بقا نام داشت و برای اولین بار از رادیو بی‌بی‌سی ۱ پخش شد. این قطعه از طرف کمیته بین‌المللی المپیک به عنوان آهنگ اصلی المپیک ۲۰۱۲ لندن انتخاب شد و قرار شد هنگام ورود ورزشکاران به استادیوم و اهدای مدال قطعه پخش شود.
تنها قطعه آلبوم که سبک داب استپ دارد Unsustainable است که میوز با الهام از اجرای زنده اسکریلکس آن را ساخته با این تفاوت که از آلات موسیقی واقعی قطعه ساخته شده نه لپ‌تاپ!
آلبوم قرار بود ۲۷ شهریور ماه منتشر شود اما بخاطر منافع وارنر براز (کمپانی منتشر کننده) که باعث می‌شد فروش آلبوم‌هایی که همزمان در سپتامبر از د کیلرز، مامفرد اند سانز، د اکس‌اکس و ویل.آی.ام بفروش خواهند رسید کم بشود، تاریخ عرضه آلبوم به دوشنبه ۱۰ مهر موکول شد.

تک آهنگ بعدی قانون دوم "Unsustainable" در روز ۲۰ مرداد برای کسانی که نسخه ویژه آلبوم رو پیش خرید کردند ارسال شد و سریعاً در وبسایت‌های بزرگ ویدئو و خبرش پخش شد.

تک آهنگ بعدی میوز دیوانگی نام دارد که طبق گفته سایت رسمی میوز دوشنبه ۳۰ مرداد ۱۳۹۱ منتشر خواهد شد.
میوز در مراسم اختتامیه المپیک لندن شرکت داشت و برای اولین بار «بقا» را زنده اجرا کرد.
میوز در آخرین لحظات به لیست شرکت کنندگان جشنواره موسیقی iTunes 2012 پیوست تا در ۳۰ سپتامبر اولین اجرای رسمی خود را داشته باشد

دیوانگی پس از پخش از رادیو به مدت ۱۹هفته پیاپی در صدر چارت آلترناتیو آمریکا قرار گرفت و رکورد زد.
ترانه دیوانگی نامزد بهترین آهنگ راک ۵۵ـمین سالانه مراسم گرمی شد و خود آلبوم نیز در دسته بهترین آلبوم راک نامزد دریافت جایزه شد.

از نسخه‌های بی کلام "The 2nd Law: Isolated System" و "Follow Me" در فیلم World War Z به بازیگری و تهیه‌کنندگی برد پیت استفاده شد. برد پیت در مصاحبه‌ای اعلام کرد که به دنبال ترانه‌ای مثل "زنگ‌های لوله‌ای" بوده که در انتهای فیلم "جن گیر" استفاده شده. پیت گمان کرد که ترانه‌ها دقیقاً همان چیزی هستند که مناسب فیلم هستند.

گروه سومین آلبوم لایو (زنده) خود را در ۲۹ نوامبر ۲۰۱۳ بر روی CD/DVD و CD/Blu-ray را با نام " اجرای زنده در ورزشگاه المپیک رم " منتشر کرد. همچنین این فیلم در ۲۰ شهر بروی پرده سینما رفت، ۶ نوامبر ۲۰۱۳ در ایالات متحده آمریکا، ۷ نوامبر در انگلستان و استرالیا و ژاپن، ۱۲ نوامبر در اتریش، آلمان، ایتالیا و اسپانیا، ۱۹ نوامبر در لهستان و ۲۲ تا ۲۴ نوامبر نیز در اندونزی. این اولین کنسرتی بود که با فرمت 4K فیلمبرداری شد. این آلبوم حاوی اجرای زنده گروه در ورزشگاه المپیک رم در ژوئیه ۲۰۱۳ جلوی بالغ بر ۶۰ هزار نفر طرفدار میوز می‌باشد. این کنسرت بخشی از تور ناپایدار بود که به نماد تور تابستان ۲۰۱۳ اروپایی گروه تبدیل شد.