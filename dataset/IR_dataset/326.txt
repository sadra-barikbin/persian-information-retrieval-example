سامانه‌ی ایالتی آموزش عالی پنسیلوانیا یک سامانه‌ی دانشگاه عمومی در همسود است که ۱۴ مؤسسه‌ی آموزشی دولتی را زیر نظر دارد. دانشگاه وست چستر میان این ۱۴ مؤسسه بیشترین دانشجو را دارد. سامانه‌ی همسود آموزش عالی نیز چهار مؤسسه‌ی آموزشی را ساماندهی می‌کند. این دانشگاه‌ها دانشگاه ایالتی پنسیلوانیا، دانشگاه لینکلن، دانشگاه پیتزبورگ و دانشگاه تمپل هستند. این مؤسسات کاملاً مستقل هستند و تنها در مواردی بودجه‌ی ایالتی دریافت می‌کنند. همچنین ۱۵ کالج اجتماعی عمومی و مدرسه‌ی فناوری خارج از سامانه‌ی ایالتی آموزش عالی پنسیلوانیا مشغول به کار هستند. به علاوه چندین مدرسه‌ی فناوری، کالج و دانشگاه خصوصی نیز در پنسیلوانیا، با ارائه‌ی دو ساله و چهار ساله وجود دارد. 

دانشگاه کارنگی ملون، دانشگاه ایالتی پنسیلوانیا، دانشگاه پنسیلوانیا و دانشگاه پیتزبورگ در انجمن دانشگاه‌های آمریکایی عضو هستند. این انجمن تنها از دانشگاه‌های تحقیقاتی پیشرو دعوت به عمل می‌آورد. دانشگاه له‌های یک دانشگاه تحقیقاتی خصوصی است که در بتلهم قرار گرفته است. دانشگاه ایالتی پنسیلوانیا در زمین اعطایی دولت ساخته شده است. دانشگاه پنسیلوانیا در فیلادلفیا، اولین دانشگاه ایالات متحده خوانده می‌شود و نخستین مدرسه‌ی پزشکی کشور را نیز همین دانشگاه ارائه داد. دانشگاه پنسیلوانیا همچنین تنها دانشگاه ایالت و از لحاظ جغرافیایی، جنوبی‌ترین دانشگاه آیوی لیگ است. کالج پزشکی دریاچه‌ی ایری نیز یک مؤسسه‌ی خصوصی پزشکی، دندانپزشکی و داروسازی است که پردیس اصلی آن در ایری قرار دارد و پردیس‌های وابسته‌ای در گرینزبرگ و خارج ایالت (دو پردیس) دارد. این مؤسسه‌ی پزشکی با ۲۲۰۰ دانشجو بزرگترین مدرسه‌ی پزشکی ایالات متحده است. آکادمی هنرهای زیبای پنسیلوانیا اولین و قدیمی‌ترین مدرسه‌ی هنر کشور است. کالج داروسازی فیلادلفیا که امروزه جزئی از دانشگاه علوم فیلادلفیاست، نیز نخستین مدرسه‌ی داروسازی ایالات متحده است. 
*دانشگاه پنسیلوانیا
*دانشگاه کارنگی ملون
*دانشگاه ایالتی پنسیلوانیا
*دانشگاه درکسل
*دانشگاه پیتسبورگ
*دانشگاه تمپل
*دانشگاه لی‌های