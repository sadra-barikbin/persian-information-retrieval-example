هرچند که نام سوربن دارای اعتبار بسیار زیادی بود، اما دانشگاه های سوربن تا سال ۱۹۹۰ نام های خود را به عنوان علامت تجاری ( وجه ممیز ) ثبت ننمودند. در طول این سال ها، این دانشگاه ها در قالب های مجموعه های همکار یا شریک یا ادغام شده تحت نام واحد سوربن فعالیت داشتند و در بعضی موارد، اختلافاتی در خصوص مالکیت بر نام سوربن یا حق استفاده انحصاری از آن با یکدیگر داشتند. 

بعد از رویدادهای مه ۱۹۶۸، نظام آموزش عالی فرانسه به موجب قانون مصوب ۱۲ نوامبر همان سال دستخوش تغییراتی مهمی شد؛ برای مثال بعد از انحلال دانشگاه پاریس، سیزده دانشگاه مستقل تشکیل شدند که بعضی از آنها در همان محل سوربن مستقر بودند و به موجب آن مصوبه نام سوربن بخشی از اسم آنها را تشکیل می داد، از جمله: دانشگاه پاریس ۱ ( پانتئون-سوربن ) و دانشگاه پاریس ۳ ( سوربن - نوول ) و دانشگاه پاریس ۴ ( پاریس - سوربن ). دو دانشگاه دیگر از مجموع سیزده دانشگاه نیز هرچند در همان محل سوربن مستقر بودند، اما به موجب مصوبه از استفاده از نام سوربن منع گردیدند: دانشگاه پاریس ۵ ( پاریس - دکارت ) و دانشگاه پاریس ۷ ( دانشگاه دیدرو پاریس ) 

دو موسسه آموزش عالی دیگر نیز همچنان در ساختمان تاریخی سوربن فعال ماندند: 

* the Ecole des chartes 
* the Ecole pratique de hautes études 

همچنین دانشگاه پاریس ۲ ( پانتئون - آسس )، علیرغم آنکه در ساختمان سوربن مستقر نبود، اما از محل پانئتون در خیابان کوجاس ( Cujas ) اداره می شد. اموال مشترک و ساختمان دانشگاه پاریس ( مشتمل بر ساختمان سوربن ) به جای آنکه میان دانشگاه ها تقسیم گردد، تحت مدیریت مشترک « هیات امنای دانشگاه پاریس » بود که مقر آن در خود ساختمان سوربن قرار داشت. 

کل ساختمان سوربن به عنوان دارایی مشترک سیزده دانشگاه تقسیم شده از دانشگاه پاریس تلقی می گردد و قسمت های مهم آن توسط هیچ کدام از دانشگاه ها به طور مستقل اداره نمی شود و به طور مشترک توسط همه مورد استفاده قرار می گیرد، خصوصاً کلیسا و آمفی تئاتر سوربن. اما بعضی از قسمت های وابسته توسط یکی از دانشگاه های مجزی شده اداره می شوند ( هرچند که مالکیت آن متعلق به همه ی دانشگاه ها می باشد ). برای مثال کتابخانه سوربن، کتابخانه ی مشترک دانشگاه های « پانتئون - سوربن »، « سوربن- نوول »، « دانشگاه سوربن »، « پاریس - دکارت » و « پاریس - دیدرویت » شناخته می شود، اما تحت مدیرت و نظارت دانشگاه « پانتئون - سوربن » است.