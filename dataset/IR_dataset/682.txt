جاستین رندال تیمبرلیک ملقب به جی‌تی (JT) خواننده و ترانه‌سرای پاپ و بازیگر و تهیه‌کننده و آهنگساز آمریکایی است. او از برترین موسیقیدانان پاپ آمریکا است. تیمبرلیک با شرکت در مسابقهٔ به دنبال ستاره خیلی سریع به شهرت رسید. سپس در سال ۱۹۹۰ به شبکه دیزنی رفت و در برنامهٔ کلاب میکی ماوس حاضر شد، در این برنامه بود که با جی‌سی چیسز آشنا گردید.
او یکی از خواننده‌های اصلی و جوانترین عضو گروه انسینک بود، که این گروه به یکی از پرفروش‌ترین گروه پسرانهٔ تاریخ تبدیل شد. جاستین تیمبرلیک دو جایزهٔ گرمی برای آلبوم توجیه (۲۰۰۲) و آهنگ یک رودخانه برایم گریه کن به دست آورد. از آهنگ‌های دیگر این آلبوم می‌توان (بدنت رو تکون بده) را نام برد که موفقیت بسیاری به دست آورد.
دومین آلبوم تحسین شده او سکس آینده/صداهای عشق (۲۰۰۶) که این آلبوم در بیلبورد ۲۰۰ رتبهٔ یک را به دست آورد. این آلبوم نیز آهنگ‌های پرطرفداری مانند پشت سکسی، عشق من و چیزی که رفته… برمی‌گرده را شامل می‌شد. او به عنوان یک خوانندهٔ انفرادی توانست با دو آلبوم اول خود ۱۰ میلیون کپی بفروشد. او به تهیه‌کنندگی و آهنگسازی با همکاری با دیگر خواننده‌ها ادامه داد.
از سال ۲۰۰۸ تا ۲۰۱۲ او بر روی بازیگری تمرکز کرد. او در فیلم‌هایی مانند شبکه اجتماعی، معلم بد، دوستی با مزایا و سر وقت نقش‌آفرینی کرد.
جاستین تیمبرلیک موسیقی خود را از سال ۲۰۱۲ با آلبوم سوم و چهارم خود تجربه ۲۰/۲۰ و تجربه ۲۰/۲۰- تجربه کامل ادامه داد. این آلبوم در پرفروش‌ترین آلبوم سال با بیشترین هفته ماندگاری در چارت آمریکا؛ و در چارت سه آهنگ برتر، آهنگ‌های آینه‌ها و کت شلوار و کراوات و آهنگی که در ادامه ساخته شد به نام چیز بدی نیست در ده آهنگ برتر قرار گرفتند. او در سال ۲۰۱۶ در انیمیشن ترول‌ها صداگذاری کرد و موسیقی متن این انیمیشن با صدا جاستین تیمبرلیک نمی‌توانم جلوی احساسم را بگیرم! توانست موفقیت پنجمین حضور در بیلبورد ۲۰۰ را برای او به همراه بیاورد. پنجمین آلبوم او مرد جنگل در سال ۲۰۱۸ منتشر شد و توانست موفقیت چهارمین آلبوم نامبروان در آمریکا را برای او به دست بیاورد. با آهنگ‌های موفق این آلبوم به نام‌های چیزی بگو و کثیف، این آلبوم توانست جز شش آلبوم پرفروش سال ۲۰۱۸ شود.
او به عنوان یک خوانندهٔ انفرادی توانست بیشتر از ۳۲ میلیون آلبوم و ۵۶ میلیون آهنگ بفروشد. او تا به امروز برندهٔ ۱۰ جایزهٔ گرمی، چهار جایزهٔ ایمی، سه جایزه بریت، نه جایزهٔ موسیقی بیلبورد و او توانست در تالار مشاهیر ترانه‌سرا قرار بگیرد، او مدرک دکترا موسیقی را از کالج بروکلین نیز دریافت کرده و دارای جایزه پیشگام ویدئو مایکل جکسون است.