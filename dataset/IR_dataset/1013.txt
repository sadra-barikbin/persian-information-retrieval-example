برای نخستین بار میگرن‌ها در سال ۱۹۸۸ به‌طور مفصل دسته‌بندی شدند. جامعه بین‌المللی سردرد اخیراً دسته‌بندی جدید میگرن را در سال ۲۰۰۴ ارائه داد. بر اساس این دسته‌بندی، میگرن‌ها به همراه سردردهای تنشی و سردردهای خوشه‌ای از اصلی‌ترین نوع سردردها به‌شمار می‌آیند.
میگرن‌ها به هفت زیردسته تقسیم می‌شوند (که برخی از آن‌ها شامل زیربخش‌های بیشتری می‌شوند):
* میگرن بدون آئورا، یا «میگرن معمولی»، که شامل میگرن‌های بدون آئورا می‌شود.
* میگرن با آئورا، یا «میگرن کلاسیک»، که معمولاً شامل میگرن با آئورا می‌شود. کمتر اتفاق می‌افتد که آئورا با سردردهای غیرمیگرنی همراه شود. دو گونهٔ دیگر میگرن‌های با آئورا با عنوان میگرن نیم‌فلج خانوادگی و میگرن نیم‌فلج دوره‌ای شناخته می‌شوند، که در این‌گونه میگرن‌ها فرد علاوه بر میگرن دچار آئورا و ضعف حرکتی نیز می‌شود. اگر یکی از خویشاوندان نزدیک، دچار این بیماری شده باشد، بیماری با عنوان «خانوادگی»، در غیر این صورت از آن با عنوان «دوره‌ای» یاد می‌شود. از انواع دیگر این میگرن، می‌توان به میگرن پایه جمجمه‌ای اشاره داشت، که در آن مشکل گفتاری، سرگیجه، وزوز گوش و دیگر علائم مرتبط با ساقه مغز همراه سردرد و آئورا ظاهر می‌شوند؛ اما ضعف حرکتی در این نوع وجود ندارد. محققان بر این باورند که این نوع میگرن، در نتیجهٔ گرفتگی سرخرگ قاعده‌ای یا سرخرگی که خون را به ساقهٔ مغز می‌رساند، ایجاد می‌شود.
* سندرم‌های دوره‌ای دوران کودکی که عموماً نشانه‌های اولیه میگرن می‌باشند، شامل استفراغ دوره‌ای (دوره‌های شدید استفراغ دوره‌ای)، میگرن شکمی (درد شکمی، که معمولاً به همراه احساس تهوع اتفاق می‌افتد)، و تشنج خوش‌خیم سرگیجه دوران کودکی (حمله‌های دوره‌ای سرگیجه) می‌شوند.
* میگرن چشمی که شامل سردردهای میگرن به همراه اختلال بینایی یا حتی کوری موقت یک چشم می‌شود.
* عوارض میگرن نشان‌دهنده سردردهای میگرن و/یا آئوراهایی هستند که به‌طور غیرمعمول طولانی یا رایج می‌باشند، یا اینکه با یک حمله صرع یا ضایعه مغزی همراه هستند.
* میگرن احتمالی نشان‌دهنده بیماری‌هایی است که ویژگی‌هایی نظیر میگرن را دارند، اما برای تشخیص قاطع این نوع بیماری‌ها به عنوان میگرن شواهد کافی وجود ندارد (که البته ملزم به استفاده هم‌زمان بیش از حد دارو است).
* میگرن مزمن نوع عارضه میگرنی است و یکی از معیارهای تشخیص آن سردرد میگرن می‌باشد که برای مدت زمان طولانی تری اتفاق می‌افتد. به ویژه این عارضه ممکن است بیش از (یا برابر با) ۱۵ روز در ماه برای مدت بیش از ۳ ماه به طول بینجامد.