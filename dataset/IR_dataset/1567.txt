پس از انحلال ارتش امپراتوری آلمان، معروف به Deutsches Heer (به‌طور خلاصه "ارتش آلمان") یا "Reichsheer" ("ارتش قلمرو") در سال ۱۹۱۸؛ نیروهای نظامی آلمان بیشتر از شبه نظامیان راستگرا و کهنه سربازان جنگ تشکیل شده بود که "فرایکورپس" ("سپاه آزاد") نامیده می‌شدند. "واحدهای فرایکورپس سپس" در سال ۱۹۲۰ رسماً منحل شدند (اگرچه در گروه‌های زیرزمینی همچنان به فعالیت خود ادامه دادند) و در روز ۱ ژانویه ۱۹۲۱ "یک رایشسور" جدید (معنی لغوی: نیروی "دفاع از قلمرو") ایجاد شد. معاهده ورسای قدرت "رایشسوهر را" به صد هزار سرباز (متشکل از هفت لشکر پیاده و سه لشکر سواره نظام)، ۱۰ اتومبیل زرهی و یک نیروی دریایی ("رایشسمارینه") محدود به ۳۶ کشتی فعال محدود کرد. ارتش مجاز به استفاده از هیچ نوع هواپیمایی نبود.. مزیت اصلی در این محدودیت‌ها، این بود که "Reichswehr" توانایی انتخاب بهترین نیروها را برای خدمت داشت. با این حال، با داشتن نیروهای زرهی ناکارآمد و عدم وجود پشتیبانی هوایی، "Reichswehr" توانایی رزمی محدودی داشت. کادر ارتش عمدتاً از حومه شهرها استخدام می‌شدند، زیرا اعتقاد بر این بود که مردان جوان از شهرها متمایل به سوسیالیسم هستند و این باعث تردید در وفادارای‌شان به مافوق‌های محافظه‌کار خواهد شد. اگرچه ارتش آلمان از نظر فنی در خدمت جمهوری بود، اما عمدتاً توسط مرتجعین محافظه کار و سمپات‌های سازمانهای راست‌گرا اداره می‌شد. هانس فون سیکت، رئیس "رایشسوهر" اعلام کرد که ارتش به جمهوری دموکراتیک وفادار نیست و فقط در صورت اشتراک منافع با دولت از آن دفاع می‌کند. به عنوان مثال در طول کودتای کاپ، ارتش از آتش به شورشیان امتناع ورزید. با قدرت گرفتن اس‌اس، رایشسور موضع نرم تری در مورد نازی‌ها در پیش گرفت، زیرا اس‌اس خود را به عنوان گروهی نخبه گرا، قابل احترام، منظم و مشغول اصلاح و تسلط بر پلیس و نه ارتش معرفی می‌کرد. در سال ۱۹۳۵، دو سال پس از به قدرت رسیدن آدولف هیتلر، "رایشسور به" ""ورماخت" " به معنی " نیروی دفاعی " تغییر نام داد. "ورماخت" نیروهای مسلح متحد رژیم نازی بود که متشکل از "نیروی زمینی"، "کریگسمارینه" (نیروی دریایی) و "لوفت وافه" (نیروی هوایی) بود.