مایکل لدین دانش‌آموخته در مقطع دکترا رشته تاریخ و فلسفه، از دانشگاه ویسکانسین-مدیسن است. او موضوع رساله دکترا خود را فاشیسم جهانی انتخاب کرده و آن را زیر نظر مورخ مشهور چپ‌گرای آمریکایی آلمانیتبار، جُرج لاخمان موس ارائه داد. این رساله در سال ۱۹۷۲ در قالب کتابی با عنوان "فاشیزم جهانی: فاشیزم بین‌الملل از تئوری تا عمل، ۱۹۲۸–۱۹۳۶" به چاپ رسید. این کتاب در نوع خود اولین تحقیق دربارهٔ عملکرد بنیتو موسولینی، رهبر ایتالیای فاشیست طی دوران جنگ جهانی دوم در خلال دهه بیست میلادی محسوب می‌شد. لدین پس از ترک دانشگاه ویسکانسین-مدیسن، در دانشگاه واشینگتن در سن‌لوئیس مشغول تدریس شد. اما مدتی بعد، هیئت علمی دانشگاه شبهاتی را در خصوص منابع تأمین کننده هزینه تحصیل مایکل لدین مطرح کرده و در مواردی هم او را به استفاده از محتوی علمی بدون ذکر منبع متهم کردند. هرچند برخی این شبهات ایجاد شده را ناشی از نوعی بی نظمی در شیوه کار لدین می‌دانستند، با این وجود ادامه کار او با رای منفی مواجه شده و لدین دانشگاه واشینگتن در سن‌لوئیس به مقصد ایتالیا و شهر رم ترک کرد. او در این شهر به عنوان خبرنگار و استاد مدعو در دانشگاه ساپینزا رم مشغول به کار شد. لدین در این دانشگاه، با همکاری مورخ ایتالیایی رنزو د فلیس، مطالعاتی را در خصوص تفاوت‌های یک نظام فاشیست با یک جنبش فاشیست صورت داد. مایکل لدین دیدگاه‌های سیاسی خود را تحت عنوان "ضرورت مبارزه با قدرت دولت متمرکز و مرکزیت آزادی‌های بشری " با مطالعه در خصوص فاشیسمایتالیا و مواردی همچون ماجرای تصرف بندر رییکا توسط نیروهای الحاق‌گرای ایتالیایی به رهبری گابریله دانونزیو، به عنوان نمونه‌ای ابتدایی از بنیتو موسولینی توسعه بخشید. لدین در دوره منتهی به انتخابات ریاست‌جمهوری ایالات متحده آمریکا در سال ۱۹۸۰، با همکاری آرنود د بورچگراو مجموعه مقاله‌ای را در هفته نامه نیو ریپابلیک به چاپ رساند. او درجایی دیگر دربارهٔ ارتباط بیلی کارتر، برادر جیمی کارتر رئیس‌جمهور وقت ایالات متحده آمریکا با معمر قذافی، رهبر انقلاب لیبی در کمیته فرعی مجلس سنای آمریکا شهادت داده و گفته بود که بیلی کارتر رئیس سازمان آزادی‌بخش فلسطین، یاسر عرفات را ملاقات کرده و به وی پول پرداخت کرده‌است. حمایت از فعالان و مخالفان سیاسی، ازجمله ایرانیانِ مخالفِ جمهوری اسلامی و تلاش برای برپایی ائتلاف دموکراسی در ایران ازجمله فعالیت‌های مایکل لدین است.