* در ۵ سپتامبر ۲۰۰۱ و در فرودگاه بین‌المللی دنور، در جریان عملیات سوخت‌گیری یک ۷۷۷ متعلق به بریتیش ایرویز دچار آتش‌سوزی و در نتیجه منجر به مرگ یک نفر شد.
* در ۱۷ ژانویه ۲۰۰۸ یک فروند هواپیمای ۷۷۷ متعلق به شرکت بریتیش ایرویز که با۱۳۰ مسافر و ۱۶ خدمه از پکن به مقصد لندن در حرکت بود در نزدیکی فرودگاه هیترو لندن دچار حادثه می‌شود و در سیصد متری باند فرودگاه مقصد به زمین می‌نشیند. ۴۷ نفر زخمی شدند و هواپیما نیز از رده خارج شد. علت اولیهٔ این فرود زود هنگام نقص سیستم فرمان دهنده الکترونیکی به موتورها اعلام شد. اما در نهایت وجود کریستال‌های یخ در مبدل حرارتی سوخت موتور هواپیما به عنوان علت این حادثه ذکر شد.
* در ۲۹ ژوئیه سال ۲۰۱۱ یک ۷۷۷ متعلق به هواپیمایی مصر در فرودگاه بین‌المللی قاهره دچار آتش‌سوزی می‌شود که منجر به مصدوم شدن ۷ نفر و از رده خارج شدن هواپیما می‌شود. علت این سانحه اشکال الکتریکی عنوان شد.
* در ۱۷ ژانویه ۲۰۱۳ در فرودگاه بین‌المللی میامی در آمریکا دو هواپیمای بوئینگ ۷۷۷ و ایرباس ای۳۴۰ متعلق به شرکت‌های آرجنتیناز کشور آرژانتین و ایرفرانس با یکدیگر برخورد جزئی می‌کنند. این دو هواپیما اندکی زمین گیر می‌شوند.
* در سال ۲۰۱۳ میلادی و در فرودگاه بین‌المللی جان اف کندی قسمت نوک بال یک ۷۷۷ متعلق به ایر ایندیا پس از فرود با قسمت دم یک ایرباس ای ۳۲۰ که در حالت Push Back (عقبگرد) دچار مشکل می‌شود، برخورد می‌کند.
* در ۶ ژوئیهٔ ۲۰۱۳ و در فرودگاه بین‌المللی سانفرانسیسکو، یک ۷۷۷ متعلق به هواپیمایی آسیانای کرهٔ جنوبی در پی فرود اضطراری ناموفق، دچار آتش‌سوزی شد که منجر به مرگ ۳ و زخمی شدن ۱۸۱ تن گردید.
* در ۸ مارس ۲۰۱۴، پرواز ۳۷۰ هواپیمایی مالزی برفراز خلیج تایلند ناپدید شد و تا به این تاریخ پیدا نشده‌است.
* در ۱۷ ژوئیه ۲۰۱۴ هواپیمای بوئینگ ۷۷۷ خطوط هوایی مالزی با نام پرواز شماره ۱۷ هواپیمایی مالزی در نزدیکی مرزهای روسیه در اطراف شهر دونتسک اوکراین واقع در جنوب شرق این کشور با اصابت یک عدد موشک زمین به هوا ساخت روسیه سقوط کرده‌است.
این هواپیما حامل ۲۹۵ مسافر بوده‌است که همگی کشته شدند.
* در ۹ سپتامبر ۲۰۱۵ و در فرودگاه بین‌المللی لاس وگاس، یک ۷۷۷ متعلق به بریتیش ایرویز قبل از بلند شدن از باند، دچار آتش‌سوزی موتور شد. پرواز شماره ۲۲۷۶ بریتیش ایرویز با ۱۵۹ مسافر و ۱۳ خدمه عازم فرودگاه گت‌ویک در بریتانیا بود. ۱۷۲ مسافر و خدمه این هواپیما تخلیه شده‌اند.
* در سال ۲۰۱۵ میلادی و در فرودگاه لاگوس نیجریه، یک فروند بوئینگ ۷۷۷ متعلق به هواپیمایی امارات با یک فروند بوئینگ ۷۳۷ از قسمت نوک بال و دم با یکدیگر برخورد می‌کنند.
* در ۲۷ ماه مه سال ۲۰۱۶ و در یکی از فرودگاه‌های شهر توکیو پایتخت ژاپن یک ۷۷۷ متعلق به هواپیمایی کره قبل از بلند شدن از باند فرودگاه در موتور سمت چپ دچار آتش‌سوزی می‌شود. اما در این سانحه به کسی آسیب نمی‌رسد.
* در تاریخ دوشنبه ۷ ژوئن ۲۰۱۶ یک فروند هواپیمای بوئینگ ۷۷۷ سنگاپور ایرلاینز با ۲۲۲ مسافر و ۱۹ خدمه که فرودگاه چانگی در سنگاپور را به مقصد فرودگاه مالپنزا در میلان ایتالیا ترک ۲۹می‌کرد دقایقی پس از برخاست دچار نقص فنی می‌شود و خلبان مجبور به فرود اضطراری در فرودگاه مبدأ می‌شود در این سانحه بال و موتور سمت راست هواپیما لحظاتی پس از فرود دچار آتش‌سوزی می‌شود اما به هیچ‌یک از مسافرین و خدمه آسیبی نمی‌رسد.
* در تاریخ چهارشنبه ۴ اوت ۲۰۱۶ در سانحه‌ای یک فروند بوئینگ ۷۷۷ هواپیمایی امارات که با ۲۸۲ مسافر و ۱۸ خدمهٔ پروازی از تریواندروم در جنوب هند به سمت دوبی پرواز می‌کرد، در فرودگاه مقصد فرود اضطراری می‌کند و برخی مسافران آسیب جزئی می‌بینند. با این حال تمامی هواپیما در آتش می‌سوزد و یک آتش‌نشان نیز جان خود را از دست می‌دهد. علت دقیق این سانحه هنوز مشخص نیست اماکنترلر ترافیک هوایی دوبی عنوان کرده‌است که به نظر می‌رسد چرخ سمت راست هواپیما به‌طور کامل باز نشده‌است. ۲۶ ژوئیه همین سال نیز یک فروند هواپیمای بوئینگ ۷۷۷ همین شرکت که به مقصد مالدیو در حال پرواز بود به علت نقص فنی مجبور به فرود اضطراری در شهر بمبئی هند شد.