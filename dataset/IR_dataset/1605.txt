یکی از ابتدایی ترین و قوی ترین تکنیک ها برای بهبود عملکرد، استفاده از خط لوله دستورالعمل است. طراحی های ابتدایی پردازنده قادر بودند تا تمام مراحل بالا را در یک دستورالعمل اجرا کنند و سپس به سراغ دستورالعمل بعدی بروند. بخش‌های زیادی از مدار بندی در هر مرحله بلا استفاده می ماند. برای مثال، ممکن بود مدار کد گشایی دستورالعمل، در طی اجرا بیکار بماند و ... .<br>خط لوله می تواند عملکرد را بهبود بخشد، به این طریق که اجازه می دهد تا تعدادی دستورالعمل به صورت همزمان در پردازنده مشغول باشند. در همان مثال ابتدایی، پردازنده می تواند، در زمانی که مورد آخر منتظر نتایج است، یک دستورالعمل جدید را کد گشایی (مرحله ۱) کند. این وضعیت باعث می شود تا حداکثر ۴ دستورالعمل به صورت همزمان روی میز کار باشند، که باعث می شود، اینطور به نظر برسد که پردازنده، چهار برابر سریعتر است. اگرچه، هر دستورالعمل برای کامل شدن همچنان نیاز به همان مدت زمان قبلی دارد  (کماکان چهار مرحله وجود دارد)، اما پردازشگر به صورت کلی، دستورالعمل ها را بسیار سریع تر کامل می کند.<br>
معماری ریسک با جدا کردن هر مرحله از پردازش دستورالعمل به‌صورت تر و تمیز، و  یکسان کردن زمان پردازش هر کدام از آنها، موجب کوچکتر شدن و ساده تر شدن خط لوله می‌شود. پردازنده به شکلی شبیه یک مسیر سرهم بندی کار میکند. بدین صورت که دستورالعمل ها از یک طرف وارد می‌شوند و نتایج از طرف دیگر خارج می‌شوند. به دلیل کاهش پیچیدگی خط لوله مرسوم RISC، می توان هسته ی خط لوله ی و حافظه نهان دستورالعملی را در یک دای بتنهایی جا داد. این دای در یک طراحی CISC، فقط می تواند هسته ی مذکور را  به تنهایی جا دهد. این وضعیت، دلیل حقیقی سریع تر بودن RISC است. طراحی های ابتدایی نظیر، اسپارک و میپس معمولاً بیش از ۱۰ برابر سریع تر از روش های CISC اینتل و موتورولا، با سرعت ساعت یکسان و هزینه یکسان، اجرا می شدند.<br>خط لوله ها، به هیچ وجه، محدود به طراحی‌های RISC نیستند. در سال ۱۹۸۶، بهترین پیاده‌سازی VAX ، کهVAX 8800 نام داشت، نوعی طراحی با خط لوله بسیار زیاد بود که اندکی پیش از اولین طراحی های تجاری میپس و اسپارک تولید شد. در حال حاضر، اکثر پردازنده های جدید (حتی پردازنده های نهفته) دارای خط لوله هستند. پردازنده‌های ریز کدگذاری شده و بدون خط لوله، فقط در پردازنده های نهفته ای که محدودیت بسیار زیادی از نظر مساحت دارند، دیده می شوند. ماشین های CISC بزرگ، از VAX 8800 گرفته تا پنتیوم ۴ و Athlon جدید، هم با ریزکد و هم با خط لوله پیاده سازی شده‌اند. بهبود در خط لوله و حافظه نهان، دو مزیت مهم ریز معماری بودند، که باعث شدند عملکرد پردازنده همزمان با پیشرفت تکنولوژی مداری که روی آن پیاده سازی می شوند، افزایش یابد.