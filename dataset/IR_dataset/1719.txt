زندگی او بر پایه دو هدف اخلاقی و علمی بنا نهاده شده بود. او در بیشتر زمینه‌های دانش و فلسفه، تألیفات و رساله‌هایی از خود به یادگار گذاشته که بیشتر عربی هستند، اما ۲۵ درصد نوشته‌های وی به زبان پارسی بوده‌اند.

خواجه نصیرالدین طوسی برخلاف ابن سینا اقدامی برای ترجمه لغت‌های عربی و به وجود آوردن اصطلاحات فارسی به جای اصطلاحات عربی نکرد و همان واژه‌های رایج روزگار خود را در آثار فارسی به کار برد.

از معروفترین آثار او به پارسی، «اساس الاقتباس» و «اخلاق ناصری» را می‌توان یاد کرد. وی در اخلاق ناصری رستگاری راستین انسان‌ها را در «سعادت نفسانی»، «سعادت بدنی» و «سعادت مدنی» می‌داند و این نکته نشان می‌دهد که خواجه در مسایل مربوط به بهداشت جسمانی و روانی هم کارشناس بوده‌است.

خواجه نصیر حدود یکصد و نود کتاب و رسالهٔ علمی در موضوعات متفاوت به رشتهٔ تحریر درآورد. که ذیلاً به برخی از آن‌ها اشاره می‌شود:

# "تجرید الاعتقاد": که در موضوع کلام نگاشته شده و به دلیل اهمیت فوق‌العاده آن مورد توجه دانشمندان قرار گرفته و شرحهای بسیاری پیرامون آن نوشته شده‌است.
# "شرح اشارات بوعلی سینا": این کتاب شرحی بر اشارات بوعلی سینا است.
# قواعد العقاید
# "اخلاق ناصری" یا "اخلاق طوسی"
# "آغاز و انجام"
# "اوصاف الاشراف"
# "تحریر مجسطی"
# "تحریر اقلیدس"
# "تجریدالمنطق"
# تلخیص المحصل
# "اساس الاقتباس"
# "زیج ایلخانی"
# "آداب البحث"
# "آداب المتعلمین"
# "روضةالقلوب"
# "اثبات بقاء نفس"
# "تجرید الهندسه"
# "اثبات جوهر"
# "جامع الحساب"
# "اثبات عقل"
# "جام گیتی نما"
# "اثبات واجب الوجود"
# "الجبر و الاختیار"
# "استخراج تقویم"
# "خلافت نامه"
# "اختیارات نجوم"
# "رساله در کلیات طب"
# "ایام و لیالی"
# "علم المثلث"
# "الاعتقادات"
# "شرح اصول کافی"
# "کتاب الکل"
# "ترجمۀ صورالکواکب"
# "تعدیل المعیار فی نقد تنزیل الافکار"
# "تصورات" یا "روضةالتسلیم"
# رساله "تولا و تبری"
# "معیار الاشعار" (در تعریف شعر و علم عروض و قافیه)