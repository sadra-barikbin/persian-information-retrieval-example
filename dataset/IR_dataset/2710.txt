با نگاه دقیقتر به آن یا بااستفاده از تجهیزات میکروسکوپی همراه دوربین فیلمبرداری می‌توان نشان داد که اگر سلول‌های بدلوویبریو همراه دیگر باکتری‌ها همانند اشریشیا کلی در یک سوسپانسیون قرار می‌گیرند، بدلوویبریو بدست مواد شیمیایی جاذب با شتاب به طرف E.coli که از دید اندازه بزرگ‌تراست و از دید سرعت حرکت کندتر از بدلوویبریو دارد، حرکت کرده و در آن فرو می‌رود. دو سلول به یکدیگر چسبیده و با شتاب آغاز به چرخش می‌کنند. هنگامی که دوسلول در حال چرخش هستند بدلوویبریو با مکانیسم نامشخص آغاز به تجزیه کردن اشریشیا کلی می‌کند. این عمل چه بسا بدست فراورده‌های پروتئینی بدلوویبریو انجام می‌شود. بدلوویبریو بدون اینکه درونمایه درونی اشریشیا کلی را تجزیه کند، آن را نابود می‌کند. سپس برای سکونت در خانه جدید، بدلوویبریو اجزاء ساختمانی اش را به غشاء بیگانه اشریشیا کلی ملحق می‌کند. این عمل یعنی تثبیت درغشاء بیگانه یکی از توانایی‌های بی همتای باکتری بدلوویبر می‌باشد.

پس از نفوذ به دیواره سلولی E.coli و جدا کردن فلاژلش، بدلوویبریو خود را در فضای پری پلاسمی E.coli جمع می‌کند.(فضای پری پلاسمی فضایی است میان غشاءسلولی و دیواره سلولی). ماکرو مولکول‌ها، کم‌کم از سیتوپلاسم E.coli به فضای پری پلاسمی وارد می‌شوند.

بدلوویبریو ماکرومولکول‌ها را هضم می‌کند و همینگونه که تقسیم می‌شود به شکل یک مارپیچ بلند رشد می‌کند. در نزدیک ۳ تا۲ ساعت درونمایه سیتوپلاسم میزبان، حتی DNA آن هضم می‌شود و بدلوویبریو رشته‌ای به بیش از ۲۰ تکه تقسیم می‌شود که همه آن‌ها میله‌ای وخمیده هستند. هر میله دارای فلاژلی می‌شود. و هنگامیکه سلول میزبان، بدست آنزیم تراوش شده از بدلوویبریو می‌شکند، باکتری‌ها آزاد می‌شوند. سلول‌های جدید بدلوویبریو پیشترها به نام یک انگل ساده مورد توجه بودند. ولی با پژوهش‌های بیشتر نشان داده شد که، بدلوویبریو نه تنها انرژی میزبان را تهی سازی می‌کند، بلکه تمام درونمایه غذایی داخل آن را نیز هضم می‌کند، و به نام غذا مورد مصرف قرار می‌دهد و اکنون بدلوویبریو یک شکارچی باکتری است. بدلوویبریوبه همراه پروتوزوئرها و باکتریوفاژها به مهار جمعیت میکروبی خاک کمک می‌کند و این از دید اکولوژیکی دارای اهمیت است.
بعلاوه اکنون که عادتهای این باکتری شناخته شده، می‌شود از بدلوویبریو به نام عاملی جدید برای ریشه کن کردن باکتری‌ها بهره‌گیری شود.