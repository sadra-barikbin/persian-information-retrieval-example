معمولاً از لیونل مسی به عنوان یک بازیکن آرژانتینی-اسپانیایی یاد می‌شد؛ بحث دورگه بودن او زمانی به اوج خود رسید که در سال ۲۰۰۴ از وی برای بازی در تیم ملی زیر ۲۰ سال اسپانیا دعوت شد. او این درخواست را برای اصلیت آرژانتینی خود رد کرد و به او فرصت بازی در تیم ملی زیر ۲۰ ساله‌های آرژانتین داده شد و در ژوئن ۲۰۰۴ در یک بازی دوستانه مقابل پاراگوئه به میدان رفت. مسی یک بار مقابل پاراگوئه گلزنی کرد و در یک بازی دوستانه در ژوئیه ۲۰۰۴ برابر اروگوئه دو بار موفق به گلزنی شد. او در سال ۲۰۰۵ یکی از اعضای تیم ملی جوانان آرژانتین در جام جهانی جوانان بود که در هلند قهرمان آن مسابقات شده بودند. او در آن مسابقات در مجموع ۶ گل به ثمر رساند و بهترین بازیکن و هم‌چنین بهترین گلزن آن مسابقات شد.

مسی در ۱۷ اوت ۲۰۰۵ اولین بازی خودش در رده بزرگسالان را مقابل مجارستان، زمانی که فقط ۱۸ سال داشت انجام داد. او در دقیقه ۶۳ به زمین بازی آمد ولی داور بازی، مارکوس مرک او را در دقیقه ۶۵ به‌خاطر ضربه زدن به مدافع مجارستان، ویلموش وانکزاک از زمین بازی اخراج کرد. هر چند مدافع مجارستان پیراهن مسی را می‌کشید. این تصمیم بحث‌برانگیز بود و مارادونا نیز حتی ادعا کرد که این تصمیم داور از پیش برنامه‌ریزی شده بود. بعد از اخراج مسی نقل شد که او در رختکن گریه کرد مسی دوباره در روز ۳ سپتامبر در بازی با پاراگوئه در مقدماتی جام جهانی آلمان در ترکیب تیم قرار گرفت و در نهایت بازی با نتیجه ۱–۰ به سود آرژانتین به پایان رسید. او پیش از این بازی گفته بود: 
او دومین بازی خود را برای آرژانتین در برابر پرو انجام داد. مسی در این بازی می‌توانست یک پنالتی قطعی بگیرد. پس از این بازی، پکرمن، سرمربی وقت آرژانتین، مسی را «جواهر» نامید. او اولین گل خود برای تیم ملی آرژانتین را در ۱ مارس ۲۰۰۶ در یک بازی دوستانه مقابل کرواسی به ثمر رساند.