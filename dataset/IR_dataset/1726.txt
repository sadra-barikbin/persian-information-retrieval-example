در نوامبر ۲۰۱۲، پری کار بر روی آلبوم چهارمش، "منشور" را آغاز کرد. با وجود این‌که در ژوئن ۲۰۱۲ به مجلهٔ ووگ گفته بود می‌خواهد این آلبوم حاوی «عناصر تاریک‌تر» باشد، پری در مراسم جوایز ام‌تی‌وی ۲۰۱۳ در مصاحبه با این شبکه گفت که پس از تفکر در این‌باره به این نتیجه رسیده که جهت آلبوم را تغییر دهد. «غرش» به عنوان اولین تک‌آهنگ در ۱۳ اوت ۲۰۱۳ منتشر شد و به رتبهٔ ۱ بیلبورد رسید. «بدون شرط» دومین تک‌آهنگ این آلبوم بود که در ۱۶ اکتبر ۲۰۱۳ انتشار یافت.

"منشور" در ۱۸ اکتبر ۲۰۱۳ منتشر شد و در فهرست بیلبورد ۲۰۰ در رتبهٔ اول جای گرفت. «اسب تیره» در ۱۷ دسامبر ۲۰۱۳ منتشر شد و در ۲۹ ژانویه ۲۰۱۴ تبدیل به نهمین تک‌آهنگ رتبه یکی وی شد. در سال ۲۰۱۴، «زادروز» و «این‌جوری انجامش می‌دهیم» منتشر شدند. همچنین او به همراه مایر آهنگ «کسی که عاشقشی» را ساخت که در ۱۲ اوت ۲۰۱۳ منتشر شد. پری سومین تور جهانی‌اش با نام تور جهانی منشوری را در ۷ مه ۲۰۱۴ در اروپا آغاز کرد و در آمریکای شمالی، اقیانوسیه، آسیا و آمریکای جنوبی ادامه خواهد داد.

در اوت ۲۰۱۳، فدراسیون بین‌المللی صنعت صدانگاری او را در فهرست بهترین هنرمندان دنیا در رتبهٔ پنجم قرار داد..در همان ماه عطر ملکه قاتل به عنوان سومین عطر پری توسط شرکت کوتی اینکورپوریتد وارد بازار شد. در ۲۶ ژوئن ۲۰۱۴، انجمن صنعت ضبط موسیقی ایالات متحده آمریکا او را با فروش بیش از ۷۲ میلیون نسخه از تک‌آهنگ‌هایش به صورت دیجیتال، پرفروش‌ترین هنرمند تاریخ در ایالات متحده اعلام کرد.

در کنار حرفه موسیقی‌اش، او صداپیشگی نقش اسمورفت در فیلم اسمورف‌ها ۲ را، همانند قسمت نخست فیلم انجام داد. این فیلم در ۳۱ ژوئیه ۲۰۱۳ اکران شد و همانند فیلم قبلی از تجاری موفق بود، اما منتقدان به آن بازخورد منفی نشان دادند. در مارس ۲۰۱۴، او در قسمت پایانی فصل اول سریال "کرول شو" بازی کرد. وی در فهرست «پردرآمدترین زنان در موسیقی» مجلهٔ فوربس در سال ۲۰۱۳ در رتبهٔ هفتم جای گرفت و در سال ۲۰۱۵ نیز فوربس لیستی از پر درآمدترین افراد معروف را در سر تا سر جهان عرضه کرد که پری با درآمدی بالغ بر ۱۳۵ میلیون دلار بعد از دو بکسور قرار گرفت و در مقام سوم جای گرفت و توانست رکورد مدونا در سال ۲۰۱۳ که پردرآمدترین زن در جهان بود را بشکند و بتواند پر درآمدترین زن در جهان شود. در فوریه ۲۰۱۴، او به رابطه‌اش با مایر پایان داد.

در ۲۳ نوامبر ۲۰۱۴ ان‌اف‌ال اعلام کرد که کیتی پری در برنامهٔ بین دو نیمهٔ سوپربول ۴۹ در ۱ فوریه ۲۰۱۵ اجرا خواهد داشت به همراه دو مهمان ویژه لنی کراویتز و میسی الیوت. اجرای پری ۱۱۸٫۵ میلیون بیننده در ایالات متحده داشت و به پربیننده‌ترین شو در تاریخ سوپربول تبدیل شد. تعداد بینندگان اجرای پری از بینندگان خود بازی که ۱۱۴٫۴ میلیون نفر بود، نیز بیشتر بود. در مارس ۲۰۱۵، او در مستندی دربارهٔ همسر سابقش، راسل برند حضور پیدا کرد و همچنین فیلمی به نام "کیتی پری: تور جهانی منشوری" از تور جهانی او که با همین نام بود، منتشر شد. کیتی همچنین در ویدئوی ترانهٔ هرزه، من مدونا هستم از مدونا حضور داشت. در ژوئیه ۲۰۱۵ پری عطری جدید به نام شربت عشق شیفته را توسط کوتی وارد بازار کرد. در فوریه ۲۰۱۶ کیتی در نقش خودش حضوری در فیلم زولندر ۲ داشت.