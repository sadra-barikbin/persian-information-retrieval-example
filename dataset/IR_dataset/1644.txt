باشگاه فوتبال پرسپولیس یک باشگاه فوتبال ایرانی است که در سال ۱۳۴۲ در شهر تهران پایه‌گذاری شد. این باشگاه از باشگاه‌های زیر مجموعه باشگاه فرهنگی ورزشی پرسپولیس است و مالکش وزارت ورزش و جوانان است.

پرسپولیس پس از سال ۱۳۴۷، در تمامی ادوار برگزارشده در بالاترین سطح لیگ فوتبال ایران حضور داشته‌است و تنها تیم باشگاهی فوتبال ایران است که هرگز به دسته پایین‌تر سقوط نکرده‌است. این باشگاه یکی از پرافتخارترین و پرهوادارترین باشگاه فوتبال در ایران و آسیا است و شهرآورد این تیم با استقلال، مهم‌ترین بازی باشگاهی در ایران است. همچنین طبق گزارش کنفدراسیون فوتبال آسیا، پرسپولیس به‌عنوان پرهوادارترین تیم فوتبال آسیا شناخته شده‌است و پس از آن دالیان چین و الهلال عربستان در رتبه‌های بعدی قرار دارند. شبکه ورزشی «ای‌اس‌پی‌ان» در سال ۲۰۱۲، نیز در گزارشی از باشگاه‌های پرهوادار آسیا، این باشگاه را بالاتر از دیگر باشگاه‌های آسیایی، پرهوادارترین باشگاه فوتبال آسیا معرفی کرد.

پرسپولیس از آغاز تاریخ خود، سیزده بار در بالاترین سطح لیگ فوتبال ایران به قهرمانی رسیده و از این جهت پرافتخارترین تیم است. شش قهرمانی در جام حذفی فوتبال ایران، چهار قهرمانی در سوپر جام فوتبال ایران پرافتخارترین در این جام یک قهرمانی در مسابقات انتخابی اسیا،شش قهرمانی در جام باشگاه های تهران، دو قهرمانی در جام حذفی تهران، یک قهرمانی در جام شهیداسپندی یک قهرمانی در جام برندگان جام آسیا یک عنوان نایب قهرمانی در جام برندگان جام اسیا، دو عنوان نایب قهرمانی در لیگ قهرمانان اسیا، سه عنوان سومی در جام باشگاه های اسیا،مهم‌ترین قهرمانی‌ها و افتخارات باشگاه پرسپولیس هستند. علی دایی، مهدی مهدوی‌کیا و علی کریمی سه تن از بازیکنان پرسپولیسی هستند که تاکنون بازیکن فوتبال سال آسیا شده‌اند. باشگاه پرسپولیس موفق به کسب چهار قهرمانی متوالی در لیگ برتر ایران شده است. تیم پرسپولیس چهار بار در فینال تورنمنت های مختلف اسیایی (دو بار فینال لیگ قهرمانان اسیا ، دو بار فینال جام برندگان جام اسیا) حضور داشته است . پرسپولیس دو بار در دهه هفتاد و نود موفق به کسب قهرمانی همزمان (لیگ و جام حذفی) در طول یک فصل در فوتبال ایران شده است . باشگاه پرسپولیس نه بار در نیمه نهایی تورنمنت های مختلف اسیایی (سه بار لیگ قهرمانان اسیا ، چهار بار جام باشگاه های اسیا ، دو بار جام برندگان جام اسیا) حضور داشته است. باشگاه پرسپولیس شش قهرمانی را در لیگ برتر ایران دارد. باشگاه پرسپولیس موفق به کسب پنج قهرمانی متوالی در جام باشگاه های تهران شده است. تیم پرسپولیس چهار قهرمانی متوالی در سوپر جام ایران بدست اورده است. باشگاه پرسپولیس با کسب یک قهرمانی و یک نایب قهرمانی پرافتخارترین تیم ایرانی و سومین تیم پر افتخار در تورنمنت جام برندگان جام اسیا محسوب می شود.