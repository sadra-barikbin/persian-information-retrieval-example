مغویه در گذشته مقر حکم قبیلهٔ مرزوقی
بوده‌است. مرزوقیان یا «المرازیق» از عرب‌های بیابان شبه‌جزیره عربستان و منطقه نجد هستند.
نسب ایشان از مطر بن راشد بن سليمان بن مساوی بن نشوان بن حدجه بن مرزوق بن علي"عجيم" بن هشام بن الغز بن مذكر"مذكو" بن يام ابن دافع بن مالك بن جشم بن حاشد بن جشم بن جنوان بن نوف بن هَمدان بن مالك بن زيد بن أوثلة بن ربيعة بن الخيار بن مالك بن زيد بن كهلان بن سبا بن يشجب بن يعرب بن قحطان می‌باشد.
مرزوقیان در سده دهم هجری قمری از بادیه نجد در عربستان به شیبکوه در جنوب ایران مهاجرت کرده‌اند، و پس از مدتی استقرار در منطقه جلفار در سال ۱۱۶۹ هجری قمری وارد منطقه «شیبکوه» می‌شوند، در ابتداء امر در روستای دیوان غربی یا گافرغان نشیمن می‌گزینند و پس از مدتی از گافرغان به مغویه نقل مکان می‌کنند، در این انتقال سرپرست قبیله مرزوقی، بزرگ ایشان شیخ راشد بن مطر مرزوقی بودند.
واز آن به بعد روستای «مغویه» را مقر حکم خود قرار می‌دهند.
حکام اماره مرزوقیان
راشد بن مطر مرزوقي (1169 _ 1192) هجری قمری.
سليمان فرزند راشد فرزند مطر مرزوقي (1192_ 1213) هجری قمری.
محمد فرزند سليمان فرزند راشد بن مطر مرزوقي (1213_ 1240) هجری قمری.
حسين فرزند محمد فرزند سليمان فرزند محمد مرزوقي (1240 _ 1245) هجری قمری.
سليمان فرزند محمد فرزند سليمان فرزند محمد مرزوقي (1245 _ 1280) هجری قمری..
راشد فرزند حسين فرزند محمد فرزند سلمان مرزوقي (1280 _ 1303) هجری قمری..
احمد فرزند راشد فرزند حسين مرزوقي (1303 _ 1348) هجری قمری..
سلطان فرزند احمد فرزند راشد مرزوقي (1348 _ 1370) هجری قمری.
احمد فرزند علي فرزند احمد فرزند راشد مرزوقي (1370 _ 1385) هجری قمری..

یکی از کاخ‌های زیبای (حکام مرازیق) در این دهستان باقی‌ مانده‌است. این کاخ شیخ سلطان بن احمد مرزوقی ساخته بودند، شیخ سلطان المرزوقی یکی از شیوخ برجسته منطقه بوده که از او به نیکی یاد می‌شود. وی از سال ۱۳۲۸ تا سال ۱۳۷۰ هجری قمری حاکم منطقه مغویه و توابع بوده‌است، و در روز دوشنبه ۱۷ جمادی‌الاولی سال ۱۳۷۰ هجری قمری در مغویه درگذشت.

شغل مردم مغویه در زمان آبادانی به ویژه در زمان حکم شیخ سلطان مرزوقی: بازرگانی، سفر، صید مروارید، صید ماهی و صادرات آن، و کشاورزی و کاشت جو و گندم، خرما و صادرات آن به آن سوی خلیج فارس و آفریقا بوده‌است. دارای ۱۰۰۰۰ اصله نخل دیم و زمین زراعتی وسیعی است.