در جغرافیای دوره اسلامی رودخانه اروند را بحر می‌نامیدند گاهی به نام «بحر عذب (گوارا)» و گاهی «بحر بصره» و نیز گاهی «دجلة العوراء»؛ اما شط العرب واژه‌ای است که در نزهة القلوب به کار رفته‌است. تمامی این نام‌ها مربوط به دوره پس از پیروزی مسلمانان بر نواحی یاد شده‌است.

اروندرود در شاهنامه چند بار و بکار رفته که در آن فردوسی به رودخانه‌ای که امروز دجله خوانده می‌شود اشاره دارد و زبان پارسی را زبان پهلوانی می‌نامد: ماجرا به زمان قبل از حمله مسلمانان از عربستان به میان‌رودان برمی‌گردد که در میانرودان، بت‌پرستان حکومت می‌کردند. در آن فریدون شاه ایران، به همراه دو برادرش کیانوش و بَرمایه (که به اشتباه پُرمایه خوانده شده) از مرز اروندرود می‌گذرد و به سرزمین بت‌پرستان در میان‌رودان حمله می‌کند.
در شاهنامه 11 بار واژه اروند رود بکار رفته است از جمله در شعر زیر 

شعر
باگر پهلوانی ندانی زبانبه تازی تو اروند را دِجله خوان

شعر
بکیانوش و بَرمایه بر دستِ شاهچو کِهتَر برادر وُرا نیکخواه
بهمی رفت منزل به منزل چو بادسَری پر ز کینه، دلی پر ز داد
ببه اَروندرود اَندر آورد رویچُنان چون بُوَد مردِ دیهیمدیهیم‌جوی
باگر پهلَوانی ندانی زبانبه تازی تو اروند را دِجله خوان

و همچنین:
شعر
بفرخ زاد هر مزد با آب چشمبه اروند رود اندر آمد بخشم
ببه کرخ اندر آمد یکی حمله بردکه از نیزه داران نماند ایچ گرد
بهم آنگه ز بغداد بیرون شدندسوی رزم جستن به هامون شدند
بچو برخاست گرد نبرد از میانشکست اندر آمد به ایرانیان
در نزهت القلوب تألیف حمدالله مستوفی (قرن هشتم هجری) آمده‌است: «... چندانکه در عمود شط دجله چندان آب نمی‌ماند که کشتی تواند رفت و در زیر دیه مطاره فواضل این آبها و آب فرات از بطایح بیرون می‌آید و آب‌هایی که از خوزستان در می‌رسد با آن جمع گشته شط العرب می‌شود و در زیر بصره به دریای فارس می‌ریزد و طول این رود سیصد فرسنگ باشد. فرس آن را اروند رود خواند چنان‌که فردوسی می‌گوید در شاهنامه:
شعر
بفریدون چو بگذشت از اروندرودهمی داد بخت شهی را درود
در بعضی منابع جغرافیایی بعد از اسلام گاهی اوقات توصیف «اروند» بر رود کارون دلالت دارد و در مواردی بر این رودخانه.
در اوستا اگرچه از نام خلیج فارس به‌طور صریح نام برده نشده اما در مهریشت در مبحث مهر یا میترا اشاره‌ای نیز به «اروندرود» شده‌است که در آن دوره «ارونگ» یا «آرنگ» گفته می‌شده‌است و چنین آمده:
اروند واژه‌ای پارسی میانه است به معنی بزرگ و شکوه و در دوره باستان به همه طول رود دجله و اروندرود امروزی گفته می‌شد. اگر اروند را با تلفظ اوروند بخوانیم معنی آب رونده یا رودخانه معنی می‌دهد. نام دجله نیز عربی‌شده تیگره پارسی باستان است که تیگره نیز صورت کهن همان واژه تیز است.

همچنین نام این رودخانه در مجله نشنال جئوگرافیک شط العرب ثبت شده‌است

اطلاق نام اروندرود به این رودخانه از اواخر دورهٔ پهلوی شروع شده و پس از انقلاب سال ۱۳۵۷ ادامه یافته‌است.