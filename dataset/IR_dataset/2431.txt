بسیاری از آثار کاشفی تصحیح و چاپ نشده‌اند. برخی از آثار چاپ‌نشدهٔ او عبارتند از:
* "آینهٔ سکندری" یا "جام جم": رساله‌ای در باب علم حساب، حاوی هشت جدول و بیست دایره
* "النقاوة فی الادب التلاوة"
* "التحفه العلیه فی علم الحروف و بیان اسرارها"
* "تحفة الصلوات": رساله‌ای در ارزش صلوات
* "دیوان کاشفی": گزیده‌ای از اشعار کاشفی
* "رساله در علم اعداد": رساله‌ای در باب عددشناسی
* "رساله در اوراد و ادعیه": شرح داروها
* "رسالهٔ علویه": به نام عبیدالله احرار، شیخ نقشبندی
* "طبقات خواجگان نقشبندیه": تبارشناسی معنوی شیوخ طریقت صوفی نقشبندیه
* "فضل الصلواة علی النبی"
* "فیض النوال فی بیان الزوال": احتمالاً در بیان تعیین وقت ظهر
* "ما لابد منه فی المذهب": پرسش و پاسخ در دین
* "مجالس الوعظ": مجموعه‌ای از موعظه‌های منسوب به کاشفی
* "مختصر الجواهر": چکیده‌ای از "جواهر التفسیر" که اولین بار قاضی نورالله شوشتری، تألیف آن را به کاشفی نسبت داد و بعداً صاحب "ریاض العلما" و صاحب "روضات" و صاحب "ذریعه" و دیگران چنین ادعایی را مطرح کردند اما به اعتقاد جواد عباسی، مصحح "جواهر التفسیر"، چنین کتابی وجود خارجی نداشته و بر اثر یک اشتباه به وجود آمده و به‌تدریج دارای یک شناسنامهٔ کامل شده، بدون آنکه کسی آن را دیده یا خوانده باشد. استدلال او این است که "جواهر التفسیر" فقط شامل ۵ جزء اول قرآن می‌شود، حال آنکه قائلان به "مختصر الجواهر" آن را شامل همهٔ قرآن دانسته‌اند، ولی خلاصه کردن مطلب نانوشته ممکن نیست. در ثانی، کسی این کتاب را ندیده و نخوانده و فقط به نقل از دیگران درباره‌اش نوشته‌اند. ثالثاً حجمی که برای "مختصر الجواهر" ذکر کرده‌اند تقریباً برابر "مواهب علیه" است.
* "مرآة الصفا فی صفات المصطفی": شرح صفات و خصایص ظاهری محمد
* "معارف الیقین"
* "مفاتیح الکنوز": رساله‌ای در باب کیمیاگری
* "مناقب الاولیاء": شرح زندگانی بزرگان صوفیه
* "منهاج الولایة"
* "میامن الاکتساب فی قواعد الاحتساب": رساله‌ای در باب وظایف محتسب