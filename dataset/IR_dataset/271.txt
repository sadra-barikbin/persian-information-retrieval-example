بازر هفتگی دوشنبه سنگر از قدیمی ترین و با سابقه ترین بازار های محلی استان گیلان لحاظ می شود. در روزگاران قدیم این بازار به شکلهای وسیع و حالت کاروانسرایی برگزار می شد اما امروزه خبری از آن دوران نیست اما دوشنبه بازار سنگر در محلی وسیع تر و رونقی بیشتر در حال برگزاری می باشد عمده ی محصولات این منطقه برنج است که به بازار رشت و دیگر بازار ها برای داد و ستد برده می شود فروشندگانی دوره گرد در روزهای بازار از شهرهایی مانند: رودبار، منجیل، قزوین و رشت و حتی از مناطق کوهستانی دیلمان و اشکورات محصولات متنوع خود را به سنگر برای فروششان می آوردند.
==مکان‌های دیدنی==
*مسجد اقاسیاهپوش سنگر

این بقعه در جاده طالم سه شنبه سنگر قرار دارد و مربوط به اقاسید عبدالله است.

*مسجد جامع امشه
این بنا در دهکده امشه سنگر رشت واقع شده و از آثار دوره قاجاریه‌است.

*بقعه عکاشاء (عکاشه)
این بقعه، در روستای رودبرده، در فاصله ۵/۱ کیلومتری شمال منطقه سنگر قرار دارد.

بر پایه شجره نامه موجود در داخل بقعه، این جا آرامگاه آشیخ علی بن آقا کاشاه پسر قیس، از صحابه حضرت رسول (ص) است. اما در شجره نامه‌ای دیگر، وی از پسران امام موسی کاظم (ع) معرفی شده‌است. بنای بقعه، ساختمانی قدیمی و خشتی است و در چهار سوی ان ایوانی با سر ستون‌های ظریف وجود دارد. براساس کتیبه موجود بقعه در سال ۹۲۰ ه. ق ساخته شده و بام ان از سفال است. به فاصله نزدیک این بقعه، دو مزار ساده وجود دارد که گفته می‌شود گور دو برادر از سادات، به نام‌های آقا سید احمد و آقا سید محمود است که امامزاده بوده‌اند و آکاشاه معلم آنان بوده و آن‌ها را پس از شهادت غسل داده‌است. 

*چشمه چشماکل طالم سه شنبه 
این چشمه در روستای طالم سه شنبه از توابع بخش سنگر در ۱۲ کیلومتری جاده رشت – قزوین واقع شده‌است. در کنار چشمه، درختی تنومند دیده می‌شود که مورد احترام اهالی است. از آب معدنی چشمه، در درمان بیماری‌های پوستی به ویژه جوش‌های صورت و بدن استفاده می‌شود. 

*جاده کفی رشت – فومن و همینطور سیاهکل – سنگر
این جاده بسیار دیدنی است. کانال‌های عریضی آب را از سد سنگر به مزارع شالی می‌رسانند و موازی با جادّه پیش می‌روند. چاه دهانه گشادی در بستر رودخانه سفیدرود در اطراف سد سنگر با هدف آبرسانی به شهر صنعتی رشت احداث شده‌است.

*سد سنگر

*بقعه امامزاده هاشم

*معدن بازقلعه