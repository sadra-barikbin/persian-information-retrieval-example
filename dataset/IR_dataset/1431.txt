تیمبرلیک دربارهٔ پنجمین آلبوم استودیویی خود در یک مصاحبه گفت، "من فکر می‌کنم جایی که من بزرگ شدم تاثیر زیادی دارد و بزرگ در ممفیس، تنسی که به محل به وجود آمدن راک اند رول ولی همچنین خانهٔ ریتم اند بلوز شناخته می‌شود اما نشویل در سمت راست خیابان واقع شده بود بنابراین موسیقی کانتری بسیار در منطقهٔ ما زیاد بود." در ادامه مصاحبه تیمبرلیک همکاری با تیمبلند و فارل ویلیامز به عنوان تهیه‌کننده در آلبوم جدید خود را تأیید کرد، درحالی که اظهار داشت " این بیشتر از هر موسیقی که من ساخته‌ام شبیه جایی است که من از آنجا آمده‌ام. این موسیقی است اما من می‌خواهم آن را مدرن جلوه دهم. این ایده هم‌اکنون است."
پنجمین آلبوم استودیویی تیمبرلیک به نام مرد جنگل در ۲ فوریه ۲۰۱۸ منتشر شد، دو روز قبل از اجرای او در سوپربول جایی که تیمبرلیک ملودی ترانه‌های خود را به‌همراه بچه‌های تنسی در مینیاپولیس اجرا کند و تصویری از خوانندهٔ فقید پرینس به نمایش درآورد. در این اجرا تعدادی از ترانه‌های آلبوم مرد جنگل را نیز اجرا کرد. این آلبوم از نام فرزند تیمبرلیک، سایلِس که نامش به معنی از جنگل است برگرفته شده‌است. اولین ترانهٔ این آلبوم به نام کثیف به همراه موزیک ویدئو که توسط مارک رومنک ساخته شده بود در ژانویه به نمایش درآمد. این ترانه در رتبهٔ ۹ در آمریکا و ۵ در کانادا قرار گرفت. ترانه‌های تدارکات، چیزی بگو با همکاری کریس استیپلتون و مرد جنگل هم با موزیک ویدئو منتشر شدند. همکاری او با کریس استیپلتون در بین ده آهنگ برتر آمریکا و کانادا قرار گرفت.
آلبوم مرد جنگل در صدر بیلبورد ۲۰۰ با بیشترین فروش در هفتهٔ اول در سال ۲۰۱۸ تا آن زمان با فروش ۲۹۳۰۰۰ قرار گرفت. همچنین مرد جنگل چهارمین آلبوم متوالی شمارهٔ یک تیمبرلیک شد و توسط انجمن ضبط‌کنندهٔ صنایع آلبوم (آرای‌ای‌ای) به نشان طلا دست پیدا کرد. مرد جنگل ششمین آلبوم پرفروش سال ۲۰۱۸ شد. تیمبرلیک در مه سال ۲۰۱۹ یک دکترا افتخاری از دانشگاه بروکلین گرفت.
به دنبال انیمیشن تور جهانی ترول‌ها تیمبرلیک از طریق پست‌های اینستاگرام همکاری خود را با تعدادی از خوانندگان از جمله: فارل ویلیامز، Nathaniel Hills و Rob Knox و خوانندگانی که برای اولین بار با آنها همکاری می‌کند مانند اندرسون پاک، برندی نروود، لیزو و میک میل را اعلام کرد. در ادامه سزا اعلام کرد که یک همکاری با تیمبرلیک خواهد داشت. در ۲۶ فوریه ۲۰۲۰ سزا و تیمبرلیک ترانهٔ the other side را که از ترانه‌های تور جهانی ترول‌ها بود را منتشر کردند. در ۹ مارس ۲۰۲۰ تیمبرلیک بخشی از ترانهٔ جدید خود برای تور جهانی ترول‌ها با همکاری اندرسون پاک را منتشر کرد. این ترانه در ۱۰ مارس ۲۰۲۰ منتشر شد.
در سپتامبر ۲۰۲۰ تیمبرلیک و تیمبلند در حال کار بر روی ترانه‌های جدید در استودیو به همراه خواننده کانادایی جاستین بیبر و همچنین جاستین اسکی و هیت بوی و تای دولا ساین دیده شدند. در دسامبر ۲۰۲۰ تیمبرلیک به همراه انت کلمس ترانه ای به اسم روزهای بهتر منتشر کردند