آلونسو پس از کسب دو عنوان قهرمانی با تیم رنو، در سال ۲۰۰۷ به تیم انگلیسی مکلارن پیوست و هم تیمی لویس همیلتون انگلیسی در این تیم شد او ابتدا از این نقل و انتقال بسیار خشنود و خوشحال بود اما دیری نپایید که با این تیم دچار مشکل شد و روابطشان سیاه شد و همه چیز رسانه‌ای و آشکار شد او در این باره بارها گفته بود که مسوولان تیم بیشتر به همیلتون توجه می‌کنند تا به او در حالی که او به عنوان قهرمان جهان و با کسب این عنوان به تیم پیوسته‌است و جایگاهش به مراتب بالاتر از همیلتون است. اولویت اصلی مسوولان تیم برای موفقیت همیلتون بوده و آن‌ها دوست دارند که همیلتون به قهرمانی برسند تا او.

او در آن سال رقابت تنگاتنگی با همیلتون داشت و بارها و بارها باهم رقابت داشتند تا جایی که در جایزه بزرگ مجارستان این کشمکش به اوج خود رسید و حواشی بسیاری را علیه تیم به پا کرد. داستان از این قرار است که در قسمت تعویض لاستیک هر دو راننده تیم باهم به پیت لاین وارد شوند آلونسو در آن لحظه فرصت را برای تلافی مناسب دید، او پس از تعویض موفقیت‌آمیز لاستیک‌های هر چهار چرخ خودرو خود آماده خارج شدن از پیت لاین می‌شد اما این کار را نکرد و چند ثانیه صبر کرد و با تأخیر خارج شد این در حالی بود که همیلتون پشت سر او قرار داشت و منتظر بود تا آلونسو خارج شود. این تأخیر بسیار آلونسو باعث عصبانیت همیلتون و مسوولان تیم شد و باعث شد همیلتون زمان زیادی را پشت سر او بماند و زمان زیادی را از دست بدهد که باعث از دست رفتن جایگاهش شد.

بعداز این ماجرا بازهم رابطه آلونسو با تیم تیره‌تر شد و تصمیم گرفت که در پایان فصل با اینکه یک‌سال از قرارداد سه ساله خود را گذرانده بود از این تیم انگلیسی جدا شود و به تیم سابق خود برگردد
آلونسو در آن سال با این تیم موفق شد بعد از کیمی رایکونن فنلاندی و لویس همیلتون انگلیسی به مقام سوم جهان برسد.