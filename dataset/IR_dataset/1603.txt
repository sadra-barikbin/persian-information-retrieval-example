مدت زمان زیادی طول نکشید، قبل از اینکه پیشرفت در تولید چیپ، این امکان را فراهم آورد تا مداربندی حتی بیشتری روی دای قرار گیرد، و طراحان شروع به یافتن راه حل هایی برای استفاده از آن شدند. یکی از رایج‌ترین این ها، اضافه کردن مقادیر فزاینده‌ای از حافظه نهان (cache) روی دای بود. به طور ساده میتوان گفت، حافظه نهان یک حافظه بسیار سریع است و قابل دسترسی در چند سیکل اندک می باشد، این در حالی است که دسترسی به حافظه اصلی نیاز به سیکل های زیادی دارد. پردازنده دارای یک کنترل کننده ی حافظه ی نهان است که خواندن و نوشتن در کش را به شکل خودکار در می آورد. اگر داده ی مورد نظر در کش وجود داشته باشد، به سادگی نمایان می شود، در حالی که اگر وجود نداشته باشد، پردازنده معطل می ماند تا زمانی که کنترل کننده ی حافظه نهان آن را به داخل خود بخواند.<br>طراحی های RISC در اواسط تا اواخر دهه ی ۱۹۸۰ شروع به اضافه کردن حافظه نهان کردند، که معمولاً فقط ۴ کیلوبایت حجم داشت. این عدد در طی زمان افزایش یافت و پردازنده های معمول در حال حاضر دارای حداقل ۵۱۲ کیلوبایت حافظه ی نهان هستند، و پردازنده های قوی تر دارای ۱، ۲، یا حتی ۴، ۶، ۸ یا ۱۲ مگابایت حافظه ی نهان هستند که در سطوح مختلفی از سلسله مراتب حافظه‌، سازماندهی می‌شوند. در صحبت کلی، هر قدر مقدار کش بیشتر باشد، عملکرد بیشتر می‌شود که دلیل آن کاهش معطلی است.<br>حافظه های نهان و خط لوله ها مکمل خوبی برای هم هستند. پیش از این، معنی زیادی نداشت که خط لوله ای درست کنیم که سریعتر از مدت تاخیر دسترسی به حافظه ی خارج از چیپ باشد. به کارگیری حافظه نهان روی چیپ، به این معنی بود که خط لوله می‌توانست با سرعتی معادل با تاخیر دسترسی به حافظه نهان، که زمان بسیار کمتری است، اجرا شود. این وضعیت موجب شد تا فرکانس های اجرایی پردازنده ها با سرعت بسیار بیشتری از فرکانس اجرایی حافظه ی خارج از چیپ، افزایش یابد.