نِیْشابور، نام رسمی و معاصر این شهر و شهرستان پیوسته به آن است که در نام دامنهٔ وبگاه‌های شهرداری، فرمانداری و دانشگاه نیشابور نیز ثبت شده‌است. این نام، همچنین بر پایهٔ "شیوه‌نامهٔ آوانگاری کلی نام‌های جغرافیایی ایران" سازمان نقشه‌برداری کشور؛ به گونهٔ آوانگارِ "Neyšābur" و نویسه‌نگارِ "Neyshābūr" ثبت شده؛ از این روی، گونهٔ نوشتاریِ درست این واژه در زبان انگلیسی "Neyshabur" است؛ اما "نْیْشاپُور" "[Nišāpur]" گونهٔ رایج خوانش نام این دیار، در متون انگلیسی‌زبان است. منابع انگلیسی‌زبان (به عنوان زبان بین‌المللی) به نوشتار واژهٔ نیشابور به گونهٔ نْیْشاپُور "(Nishāpur)"-یعنی با حفظ همخوان (حرف بی‌صدای) «پ» (P)؛ به گونه پارسی این واژه- گرایش یافته‌اند. به هر روی؛ در دانشنامه‌های پرکاربرد انگلیسی‌زبان همچون بریتانیکا، امریکانا و ایرانیکا، گونهٔ نوشتاری انگلیسی‌شدهٔ "Neyshabur" نیز پذیرفته شده‌است. همچنین "نشابور" "[Nəšābur]"، گونهٔ دگرگون و کوتاه شدهٔ نام "نیشابور" است که در گفتگوهای روزمرهٔ مردم، متون فارسی قدیم و همچنین نبشته‌های ادبی و شعر کاربرد یافته‌است. یاقوت حموی (قرن هفتم هجری) یادآور شده‌است که مردم، این شهر را "نَشاوُور" می‌نامند.فریدون گرایلی، تاریخ‌نگار معاصر، به نقل از "زینت‌المجالس" مجدالدین محمد حسینی، گونه‌های دیگری از این نام، همچون "نشاور"، "نشابور" را ثبت کرده‌است. در متون ادبی کهن فارسی، کاربرد گونهٔ "نشابور"، بسیار رایج است. چنان‌که در حکایت‌های کتاب اسرارالتوحید می‌خوانیم: «شیخ ما، به "نشابور" بود؛ بازرگانی، شیخ را تنگی عود آورد و هزار "دینار نشابوری"» خاقانی شروانی در بیتی از قصیده‌اش در وصف خراسان، از نشابور می‌گوید:

شعر
ب"من که خاقانی‌ام؛ ارآب نشابور، بچشم؛""بنگرم صورت سبحان، به خراسان آیم"

و مهستی گنجوی فرارسیدن بهاران در "مرو" و "بلخ" و "نشابور" و "هرات" را چنین به تصویر کشیده شده‌است:

شعر
ب"در مرو؛ پریر، لاله انگیخت""دی؛ نیلوفر، به بلخ در آب گریخت"
ب"در خاک نشابور؛ گُل، امروز آمد""فردا به هراتهری؛ باد، سمن خواهد ریخت"

گونهٔ نشابور هنوز هم در زبان نیشابوریان و بیان اهالی نیشابور امروز، رایج است و آوانوشت آن "[Nəšābur]" می‌باشد. گفتنی است: واکه (حرف صدادارِ) ə در آوانوشت واژه "نشابور" "[Nəšābur]"، واکه‌ای میانجی است که در زبان فارسی معیار امروز، کاربرد ندارد.