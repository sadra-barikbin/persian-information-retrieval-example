مهمترین سیستم در شیشه-سرامیک‌ها ، سیستم( LAS ) است که به شکل LiO × AlO × "n"SiO می‌باشد. سیستم LAS عمدتا ترکیبی از عناصر لیتیوم ، سیلیکون ، و آلومینیوم اکسید با تعدادی از عناصر اضافه‌ شونده‌ی دیگر می‌باشد؛ به عنوان مثال، ترکیبات سازنده‌ی فاز شیشه مانند Na O، K O و CaO و ترکیبات بهساز. برای جوانه‌زایی معمولاً از اکسید زیرکونیوم (IV) در ترکیب با اکسید تیتانیوم (IV) استفاده می شود. سیستم(LAS) ابتدا توسط هامل(Hummel) ، و اسموک (Smoke)مورد مطالعه قرار گرفت. 

یکی از خواص جالب توجه این دسته از شیشه-سرامیک‌ها دوام ترمومکانیکی آن‌هاست.شیشه-سرامیک‌های سیستم (LAS)از نظر مکانیکی بسیار مستحکم بوده و همچنین می‌توانند تغییرات دمایی سریع و مکرر بین ۸۰۰ تا ۱۰۰۰ درجه سانتی‌گراد را تحمل کنند.
==مواد اولیه شیشه سرامیک==
برای ساخت شیشه-سرامیک‌ها از همان مواد اولیه ساخت شیشه استفاده می شود با این تفاوت که خلوص این مواد بستگی به نوع محصول دارد.برای محصولات معمولی مثل مصالح ساختمانی می‌توان از مواد با خلوص نه چندان بالا استفاده کرد اما قطعات حساس با کاربردهای اپتیکی و الکترونیکی نیاز به خلوص بسیار بالا دارند.علاوه بر مواد اولیه معمول در صنعت شیشه از مواد اولیه طبیعی نیز استفاده می‌شود.
برای تهیه‌ی بچ(Batch)یا همان مخلوط مواد اولیه، از اصول تهیه، دانه بندی و مخلوط کردن شیشه استفاده می‌شود.به دلیل آن که ناهمگنی‌هایی که باعث افت خواص می شوند در داخل ماده ی تبلور یافته نمود بیشتری پیدا می‌کنند،لازم است که هنگام آماده‌سازی بچ، به همگن بودن مخلوط توجه کافی را داشت.مخلوط مواد اولیه شیشه-سرامیک‌ها دارای اجزای فرعی نیز می‌باشد که باید با دقت بسیار اضافه شوند.این موضوع باید در خصوص جوانه‌زاها و اجزاء فرعی دیگر که ممکن است باعث اعوجاج و تغییر شکل در حین تبلور شوند نیز کاملا رعایت شود.می‌توان به منظور توزیع یکنواخت این اجزاء فرعی، ابتدا این مواد را با یکی از مواد اولیه بچ مخلوط کرده و سپس آن را به مخلوط کلی اضافه کرد.
به منظور انجام عمل تصفیه و حباب زدایی از مخلوط می‌توان از اکسید آرسنیک ، اکسید آنتیموان ، سولفات‌ها و فلوئورید‌ها بسته به نوع شیشه استفاده کرد.

==ذوب شیشه-سرامیک==
برای ذوب مواد اولیه در شیشه-سرامیک‌ها می‌توان از انواع کوره‌های عادی مثل کوره‌های پاتیلی، کوره‌های (Day Tank)و کوره‌های پیوسته(continuous tank furnaces) استفاده کرد. سرعت ذوب مواد اولیه به عواملی مانند ترکیب مواد، نوع کوره و سیستم حرارت دهی آن دارد. برای مثال اگر مقدار اکسید آلومینیوم و اکسید سیلیسیم چیزی بین ۶۵٪ تا ۷۵٪ باشد، دمای ذوب حدود ۱۴۰۰ تا ۱۵۰۰ درجه سانتیگراد خواهد بود و با افزایش درصد وزنی این دو ترکیب در مواد اولیه، ممکن است دمای ذوب از ۱۶۵۰ درجه سانتی‌گراد هم بالاتر برود.
==شکل‌دهی شیشه-سرامیک==
در تولید شیشه-سرامیک‌ها از همان روش‌های معمول شکل‌دهی به شیشه استفاده می شود. برای تبدیل مواد از حالت شیشه‌ای به حالت کریستالی شیشه-سرامیکی،باید آن‌ها را تحت عملیات حرارتی قرار داد یا آن‌ها را به حالت بلوری در آورد.
این تغییر از حالت جامد شیشه‌ای به حالت بلوری که اصطلاحا به آن واشیشه‌ای شدن(devitrification) می‌گویند، ممکن است طی خنک کاری شیشه به طور خودبه‌خود انجام شود اما انجام آن در شیشه-سرامیک‌ها خیلی مرسوم است. این فرایند شامل حرارت دادن به شیشه‌ی تشکیل شده در دمایی به اندازه‌ی کافی بالاست که بتواند کریستال ها را درون شیشه برای جوانه زنی تحریک کند؛ سپس دما را بالاتر می‌برند تا جوانه‌ها شروع به رشد کرده و شیشه‌ی باقی مانده را کریستالی می‌کند.
این عملیات حرارتی باید به دقت کنترل شود تا از تشکیل حداکثری جوانه‌ها و رشد این جوانه‌ها برای ایجاد یک ساختار کریستالی یکنواخت اطمینان حاصل شود.در این فرایند ممکن است از ترکیبات جوانه‌زا نیز استفاده شود.
==کاربردهای شیشه-سرامیک==

* آنتن‌پوش یا رِیدوم(radome)
* ظروف آشپزی و اجاق‌های پخت و پز
* آینه‌های تلسکوپی
* برخی از عایق‌ها
* برخی از قطعات مهندسی ( ساخته شده از Macor که نوعی شیشه-سرامیک با قابلیت ماشین‌کاری می باشد)


==کاربرد در آشپزخانه(اجاق گاز)==
شیشه سرامیک‌ سیستم LAS ی ماده‌ی مستحکم و به لحاظ مکانیکی قوی است و می تواند تغییرات دمایی مکرر و سریع را تحمل کند. با این حال ، کاملاً نشکن نیست. به این علت که از شیشه و سرامیک ساخته شده است و همچنان تردی آن‌ها را دارد. مواردی نیز مشاهده شده است که صفحه‌ی اجاق به علت برخورد یک جسم سخت یا سنگین آسیب دیده است.

این ماده ضریب هدایت حرارتی بسیار کمی دارد ، به این معنی که در خارج از منطقه پخت و پز خنک می ماند.شیشه-سرامیک‌ها می‌توانند شفاف یا مات باشند و توسط مواد رنگ‌امیزی متفاوتی رنگ شوند.

در مقایسه با اجاق های معمولی آشپزخانه ، به دلیل سطح صاف ، تمیز کردن اجاق‌های شیشه-سرامیکی نسبتاً ساده است. با این وجود ، صفحات این اجاق‌ها به راحتی خراشیده می شوند ، بنابراین باید مراقب باشید که ظروف آشپزی روی سطح اجاق نلغزد. اگر غذایی با محتوای قند زیاد (مانند مربا) ریخته شود ، هرگز نباید اجازه داده شود که روی سطح آن خشک شود ، وگرنه به سطح اجاق آسیب وارد می شود.

برای دستیابی به بهترین نتیجه و حداکثر انتقال گرما ، کلیه ظروف آشپزخانه باید دارای ته صاف باشند و به اندازه‌ی همان محل شعله‌ی اجاق باشند.