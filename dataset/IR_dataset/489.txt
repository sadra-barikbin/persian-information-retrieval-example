سوخرا پسر کارن پسر سوخرا که با نام‌های سرخاب، سوفرا و سرافرا و گاه زرمهر نیز شناخته شده، فرمانروای سیستان در زمان ساسانیان و از آزادگان (اشراف) بزرگ ایران در اواخر سده ۵ میلادی بود. وی از خانوادهٔ کارن و زادگاهش ناحیه اردشیرخوره در پارس بود. او در زمان پادشاهی پیروز یکم (۴۵۷–۴۸۴), بلاش (۴۸۴ – ۴۸۸) و قباد یکم (۴۸۸–۴۹۶) می‌زیست. او بسیاری از مواقع در منابع با پدرش (زرمهر هزاررفت) و پسرش (زرمهر کارن) اشتباه گرفته می‌شود.

مقتدرترین نجبای ایران در زمان پیروز یکم دو تن بودند یکی زرمهر یا سوخرا، و دیگری شاهپور که از مردم ری و خاندان مهران بود. پس از کشته شدن پیروز در جنگ با هپتالیان این دو سردار که با لشکری بزرگ در ایبری و ارمنستان به جنگ مشغول بودند، با عجله به تیسفون برگشتند تا نفوذ خود را در انتخاب پادشاه جدید به کار ببرند. زرمهر در رویارویی با ارمنیان، گشنسب‌داد را مأمور مذاکره با آنان کرد. وی لقب هزارپت داشت. او با وهن، رئیس یاغیان ارمنی، صلح کرد.

بعد از پیروز، بلاش برادر پیروز، انتخاب شد و در زمان سلطنت این پادشاه فرمانروای حقیقی ایران زرمهر بود. او از ابتدای سلطنت بلاش به سال ۴۸۴ تا ۴۸۸ میلادی عهده‌دار مقام وزارت بود. بلاش با اینکه نیک نهاد بود مردی نبود که کشور ایران در آن وقت به وجود او احتیاج داشت. ناخرسندی بزرگان تعمیم یافت و پس از چهار سال سلطنت بلاش را خلع و کور کردند و قباد یکم را بر تخت سلطنت نشاندند. بلاشک محرک اصلی این انقلاب زرمهر بود.
سوفرا و زرمهر در شاهنامه فردوسی
بنابر شاهنامه فردوسی، با وجود خردسالی قباد و اقبال ایرانیان به سوفرای برای شاهی سوفرای نمی‌پذیرد، اما پس از بزرگ‌شدن قباد، به دلیل بدگویی بدخواهان دستور قتل سوفرای را می‌دهد. قتل سوفرای به شورش و ناآرامی می‌انجامد و تا دستگیری قباد ادامه می‌یابد. قباد را بسته و به زرمهر پسر سوفرای می‌دهند تا انتقام پدر را بستاند اما زرمهر او را می‌بخشد زیرا کسی را جز او مناسب شاهی نمی‌دید و با مهر به قباد نگاه می‌کرد. این گفتار دو بار در شاهنامه آمده یک بار مفصل و یک بار به صورت خلاصه آمده است. 

شعر
بنه فرزند قارن بشد، سوفرایکه آورد گاه مهی باز جای
بز پیروزی او چُن آمد نشاناز ایران برفتند گردنکشان
بکه بر وی به شاهی کنند آفرینشود کهتری شهریار زمین!
ببدایرانیان گفت کین ناسزاستبزرگی و تاج ازدرِ پادشاست
بقباد ارچه خردست، گردد بزرگنیاریم در بیشه‌ی شیر گرگ!
بچو خواهی که شاهی کنی بی‌نژادهمه دوده را داد خواهی به‌باد
بقباد آن زمان چون به‌مردی رسیدسر سوفرای ازدرِ تاج دید
ببه گفتار بدگوهرانش بکشتکجا بود در پادشاهیش پشت
بو زان پس ببستند پای قباددلاور سواری گوی کی‌نژاد
ببه‌ زرمهر دادش یکی بی‌گهرکه کین پدر زو بخواهد مگر
بنگه کرد زرمهر، کس را ندیدکه با تاج برتخت شاهی سزید
بازو بند برداشت تا کار خویشبجوید، کند تیز بازار خویش
بکس از بندگان تخت شاهی نجستوگر چند بودی نژادش درست