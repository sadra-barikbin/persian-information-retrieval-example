| مکان درگذشت 
| آثار  فهرست کامل
| پیشه  
| سال‌های فعالیت  ۱۳۶۹–اکنون
| همسر  
| وبگاه  

رضا عطاران (زادهٔ ۲۰ اردیبهشت ۱۳۴۷) بازیگر، کارگردان و فیلم‌نامه‌نویس ایرانی است. او در رشتهٔ اقتصاد، دیپلم خود را دریافت کرد و برای ادامهٔ تحصیل به دانشکدهٔ هنرهای زیبای دانشگاه تهران رفت. با این حال پس از مدتی تحصیل را رها کرد و به سینما روی آورد. آغاز فعالیت عطاران به‌عنوان بازیگر در تئاتر حسن حامد در دههٔ ۱۳۶۰ صورت گرفت و این همکاری تا سال ۱۳۷۱ ادامه داشت.

اولین حضور عطاران در تلویزیون در مجموعه "بیداران" در سال ۱۳۶۹ به کارگردانی اصغر عبداللهی آغاز شد، اما پیشرفت بازیگری او به همکاری با مهران مدیری در دو مجموعه "پرواز ۵۷" و "ساعت خوش" مربوط می‌شود. عطاران نخستین کارگردانی خود را در برنامهٔ "سیب خنده" که برای گروه سنی کودک و نوجوان ساخته بود تجربه کرد. وی همچنین اولین حضور خود در سینما را در سال ۱۳۷۶ و در فیلم "کلید ازدواج" تجربه کرد. او چند سال بعد در "کلاه‌قرمزی و سروناز" حضور پیدا کرد و در سال‌های ۱۳۸۳ و ۱۳۸۴ در دو سریال "خانه به‌دوش" و "متهم گریخت" کارگردانی و بازیگری را تجربه کرد. در سال ۱۳۸۶ با بازی در فیلم "خروس جنگی"، مورد توجه قرار گرفت. سپس در سال ۱۳۸۸ در فیلم "نیش زنبور" بازی کرد. این فیلم در مجموع ۱ میلیارد و ۷۵۰ میلیون تومان فروش داشت. او در سال ۱۳۸۹ در "ورود آقایان ممنوع" و "اسب حیوان نجیبی است" به ایفای نقش پرداخت و به‌واسطه بازی در این دو فیلم تندیس لبخند زرین و دیپلم افتخار بهترین بازیگر مرد مراسم اختتامیهٔ دومین جشن لبخند آفتاب را به دست آورد.

کارگردانی و بازیگری عطاران در فیلم "خوابم می‌آد" در سال ۱۳۹۰ موجب شد او برندهٔ سیمرغ بلورین بهترین کارگردان شود. در همان سال او در "بی‌خود و بی‌جهت" نیز بازی و دیپلم افتخار بهترین بازیگر نقش اول مرد را از انجمن منتقدان سینما دریافت کرد. او همچنین در فیلم "دهلیز" نیز به ایفای نقش پرداخت و نامزد جایزهٔ سیمرغ بلورین بهترین بازیگر نقش اول مرد شد. عطاران سال ۱۳۹۲ در فیلم "طبقهٔ هساث" بازیگری کرد. او برای این بازی برندهٔ سیمرغ بلورین بهترین بازیگر نقش اول مرد در سی و دومین جشنواره فیلم فجر شد. او همچنین برای بازی در فیلم روشن در سال ۱۳۹۹ برنده سیمرغ بلورین بهترین بازیگر نقش اول مرد در سی و نهمین جشنواره فیلم فجر شد. وی به‌دلیل موفقیت‌های هنری که با بازی در فیلم‌های "طبقهٔ هساث"، "رد کارپت" و "کلاشینکف" کسب کرد، با سودآوری ۱٬۶ میلیارد تومان، سودآورترین بازیگر سینمای ایران در سال ۱۳۹۳ لقب گرفت.

عطاران در سال ۱۳۹۳ در فیلم "نهنگ عنبر" به کارگردانی سامان مقدم به ایفای نقش پرداخت. او سال ۱۳۹۵ در دنبالهٔ فیلم "نهنگ عنبر" در "" بازی کرد. این فیلم ۲۰ اردیبهشت ۱۳۹۶ در سینماهای ایران به نمایش درآمد و در مجموع بیش از ۲۰ میلیارد تومان فروش داشت. او در سال ۱۳۹۶ در فیلم "هزارپا" بازی کرد. این فیلم با فروش بیش از ۳۸ میلیارد تومان در گیشه، دومین فیلم پرفروش تاریخ سینمای ایران است.