باشگاه فوتبال صبای قم یکی از باشگاه‌های فوتبال ایران بود که در سال ۱۳۵۳ تأسیس شد.

این تیم در گذشته با نام مهمات‌سازی ارتش به بازی در لیگ‌های دسته‌های پایین‌تر ایران می‌پرداخت که در سال ۱۳۸۰ با خرید امتیاز باشگاه صنام به دسته اول لیگ آزادگان ایران آمد و بعد از یک سال به لیگ برتر صعود کرد.

در سال ۱۳۸۷ باشگاه از تهران به قم منتقل شد و از فصل ۱۳۸۸–۱۳۸۷ بازی‌های صبا در ورزشگاه یادگار امام قم برگزار می‌گردد.

پس از این انتقال، عادل فردوسی پور در برنامه نود که با حضور نماینده اراک در استودیو و برخی نمایندگان مجلس پشت خط تلفن برگزار می‌شد، گفت: صبا به قم رفت چون لاریجانی قمی است.

گنجایش ورزشگاه یادگار امام قم ۱۰٬۶۱۰ نفر است. این ورزشگاه یک ورزشگاه چند منظوره می‌باشد. استفاده اصلی این ورزشگاه بازی‌های فوتبال است ولی این استادیوم از پیست دو و میدانی ۸ خط با رویه تارتان نیز برخوردار است. این ورزشگاه خانگی تیم فوتبال صبای قم بود .
این تیم از زمانی که به قم آمد نام خود را از صبا باتری به صبای قم تغییر داد. سر انجام این تیم در فروردین ۱۳۹۷ با نتیجهٔ عجیب ۸ بر صفر به تیم اکسین البرز باخت و ۵ هفته مانده به پایان بازی‌های لیگ آزادگان، به لیگ دسته دوم فوتبال ایران سقوط کرد. پس از سقوط به لیگ دسته دوم و نتایج عجیب این تیم، شایعاتی مبنی بر حضور برخی بازیکنان این تیم در بنگاه‌های شرط‌بندی به منظور شرط‌بندی بر روی شکست سنگین تیم خود، (صبا) منتشر شد.
صبای قم در تاریخ ۲۶ شهریور ۱۳۹۷ به علت حضور نیافتن در رقابت‌های لیگ دسته دو به دو دسته پایین‌تر یعنی لیگ دسته سوم مرحله اول سقوط کرد و با عدم حضور در مسابقات به لیگ استانی قم سقوط کردهم اکنون اکادمی صباباتری نیز در ورزشگاه شهید درخشان تمرین می کنند

همچنین این تیم در بین سالهای ۸۸ تا ۹۲ در دوران اوج خود بود و پر ۲۱ بهمن ۱۳۹۱ در پلی آف جام باشگاه های آسیا به مصاف تیم الشباب امارات رفت که علی رغم بازی خوبی که انجام داد در ضربات پنالتی مغلوب این تیم اماراتی شد.