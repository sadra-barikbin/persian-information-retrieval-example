تیم ملی ایران

برانکو سرمربی تیم ملی فوتبال ایران در جام جهانی فوتبال ۲۰۰۶ بود. او تیم فوتبال امید ایران را در بازی‌های آسیایی ۲۰۰۲ قهرمان کرد.

بهترین رتبه ایران در رده‌بندی فیفا، در ماه ژوئیه سال ۲۰۰۵، و در حالی که تیم ملی با هدایت برانکو در یک بازی مانده به پایان رقابت‌های انتخابی جام جهانی ۲۰۰۶ صعود خود به این مسابقات را قطعی کرده بود کسب گردید. در این رده‌بندی تیم ملی ایران با قرار گرفتن در رده پانزدهم فیفا بهترین رنکینگ تاریخ فوتبال ایران را به دست آورد. سرمربیگری تیم ملی فوتبال ایران را در آن زمان، برانکو ایوانکوویچ بر عهده داشت .

پرسپولیس

باشگاه پرسپولیس با توجه به قول‌های حسین هدایتی جهت پرداخت مبلغ قرارداد برانکو، با او به توافق رسید و برانکو ایوانکوویچ سرمربی تیم فوتبال پرسپولیس شد.

او چهلمین سرمربی تاریخ پرسپولیس، پنجمین کروات و چهاردهمین مرد خارجی نیمکت پرسپولیس بود. او در فصل اول حضور خود با کنار گذاشتن چندین بازیکن تیم توانست علاوه بر پیروزی در شهرآورد با پرسپولیس چند پله صعود کند؛ فصل بعد برانکو و پرسپولیس ضمن بدست آوردن رکوردهای مختلف لیگ داخلی ایران، به دلیل تفاضل گل کمتر، نایب قهرمان لیگ برتر شدند (لیگ برتر فوتبال ایران ۹۵–۱۳۹۴)؛ در فصل ۱۳۹۵–۱۳۹۶، برانکو با پرسپولیس بااختلاف‌ترین (امتیاز در جدول) قهرمانی تاریخ لیگ برتر فوتبال ایران را بدست آورد و قهرمان سوپرجام فوتبال ایران (۱۳۹۶،۱۳۹۷،۱۳۹۸) نیز شد. در آن فصل پرسپولیس رکوردهای زیادی را جابه‌جا کرد یا شکست. همچنین برانکو برای نخستین‌بار پرسپولیس را به فینال لیگ قهرمانان آسیا برد.وهم چنین برانکو با پرسپولیس موفق به قهرمانی در جام حذفی ایران شد.

او توانست یازدهمین و دوازدهمین قهرمانی پرسپولیس در لیگ سراسری ایران را نیز به همراه این تیم بدست آورد و ۳ هفته زودتر به عنوان قهرمانی لیگ هفدهم وهجدهم دست یافت.