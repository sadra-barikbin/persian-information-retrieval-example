در جبر خطی، یک بردارویژه () یا بردار مشخصه یک تبدیل خطی، یک بردار ناصفر است که وقتی آن تبدیل خطی رویش اعمال شود، حاصل برابر اسکالری ضرب در آن بردار خواهد بود (این کار باعث تغییر مقیاس، یا تغییر اندازه بردار می شود، ولی جهت آن را تغییر نمی دهد). مقدارویژه متناظر با یک بردار ویژه که اغلب به صورت formula_1 نشان داده می شود، همان اسکالری است که در توصیف بردار ویژه ضرب شد.

از نظر هندسی، یک بردارویژه متناظر با یک مقدارویژه حقیقی ناصفر، به سمتی اشاره می کند که توسط تبدیل خطی مورد نظر کشیده می شود، همچنین مقدارویژه متناظر با این بردار ویژه نیز فاکتوری است که توسط آن کشیدگی صورت گرفته. اگر مقدارویژه منفی باشد، جهت برعکس می شود. به بیان نادقیق، در فضای برداری چند بعدی، بردارویژه دوران نمی کند.

تعریف صوری
اگر formula_2 یک تبدیل خطی از فضای برداری formula_3 به خودش، روی میدانی چون formula_4 باشد، و formula_5 یک بردار ناصفر در formula_3 باشد، آنگاه formula_5 یک بردارویژه formula_2 است اگر formula_9 ضریب اسکالری از formula_5 باشد. بدین شکل:

:formula_11

که در آن formula_1 یک اسکالر در formula_4 است که به آن مقدارویژه، مقدار مشخصه یا ریشه مشخصه متناظر با formula_5 نیز می گویند.

برای یک پایه خاص، تناظر مستقیمی بین ماتریس های مربعی n-در-n و تبدیلات خطی از یک فضای برداری n-بعدی به خودش وجود دارد. ازین رو، در یک فضای برداری متناهی-بعدی، به طور معادل می توان مقادیر و بردار ویژه ها را با استفاده از زبان ماتریس ها یا زبان تبدیلات خطی توصیف نمود.

اگر formula_3 یک فضای برداری متناهی-بعدی باشد، تعریف فوق معادل است با:

:formula_16

که در آن formula_17 نمایش ماتریسی formula_2 و formula_19 بردار مختصاتی formula_5 است.

بررسی کلی
مقدارویژه و بردارویژه اغلب در تحلیل تبدیلات خطی بروز پیدا می کنند. پیشوند انگلیسی "-eigen" در انگلیسی از کلمه "eigen" آلمانی گرفته شده (هم‌خانواده با کلمه انگلیسی "own") که در آلمانی به معنای "مناسب"، "مشخصه"، "خود" می باشد. در اصل، از این مفاهیم جهت مطالعه محورهای اصلی دوران اجسام صلب استفاه می شد، اما بعد کاربردهای گسترده تری چون این موارد پیدا کردند: تحلیل پایداری، تحلیل ارتعاش، اوربیتال های اتمی، تشخیص چهره و قطری سازی ماتریس.

اساساً بردار ویژه ای چون formula_21 از یک تبدیل خطی formula_2، برداری ناصفر است با این ویژگی که اگر formula_2 بر آن اعمال شود، تغییر جهت ندهد. اعمال formula_2 به بردارویژه مورد نظر، تنها مقیاس بردار ویژه را به نسبت formula_1 تغییر می دهد (یعنی طول آن را تغییر می دهد)، به formula_1 مقدارویژه ی بردارویژه formula_21 گویند. این شرط را می توان با معادله زیر بیان کرد:

:formula_11

که به آن معادله ویژه گویند. در کل، formula_1 ممکن است هر اسکالری باشد. به عنوان مثال، formula_1 ممکن است منفی باشد، در این صورت، بردارویژه جهت تحت تغییر مقیاس تغییر جهت می دهد، همچنین مقدار ویژه ممکن است صفر یا یک عدد مختلط باشد.
تصویر مونا لیزا در اینجا، مثالی تصویری و شهودی ازین بحث است. تبدیل خطی در این مثال را نگاشت برشی می نامند. نقاط نیمه بالایی به سمت راست جابجا شده اند و نقاط نیمه پایینی به سمت چپ. میزان جابجایی نقاط متناسب با این است که به چه میزان از محور افقی فاصله دارند. بنابراین بردارهایی که به هر نقطه از تصویر اصلی اشاره کرده بودند، با این تبدیل (بسته به موقعیتشان) طولانی تر یا کوتاه تر می شوند. نقاطی که در طول محور افقی قرار دارند هیچ تغییر موقعیتی نمی دهند و جابجا نمی شوند. لذا، هر برداری که مستقیماً به راست یا چپ اشاره کنند و مؤلفه عمودیشان صفر باشد، بردار ویژه ای برای این تبدیل محسوب می شوند، چون تحت این تبدیل تغییر جهت نمی دهند. به علاوه، چنین نگاشتی باعث تغییر طول نیز نمی شود.