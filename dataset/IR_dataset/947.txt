تا ژوئن ۲۰۱۹، ۳۰۰٬۰۰۰ تن از ساکنان شهر، از جمله ۹۰٬۰۰۰ نفر آواره، به این شهر بازگشته بودند و بسیاری از مغازه‌ها در این شهر بازگشایی شدند. با تلاش‌های ائتلاف جهانی و شورای مدنی رقه، چندین بیمارستان و مدرسه دولتی بازگشایی شدند، مراکز آموزشی ضد افراط‌گرایی برای جوانان تأسیس شده و بازسازی و مرمت راه‌ها، تعمیر و بازسازی جاده‌ها، نصب چراغ‌های خیابانی با انرژی خورشیدی، بازسازی آب، استقرار مجدد حمل و نقل عمومی و دفع زباله‌ها صورت گرفته‌است.

با این حال، بودجه ائتلاف جهانی برای تثبیت منطقه محدود شده‌بود و ائتلاف اعلام کرده‌است که هرگونه کمک در مقیاس بزرگ تا زمانی متوقف خواهد شد که قرارداد صلح برای آینده سوریه از طریق فرایند ژنو به دست آید. بازسازی خانه‌های مسکونی و ساختمان‌های تجاری تنها در دست شهروندان قرار گرفته‌است، حضور مداوم زباله، برق غیرقابل اطمینان و دسترسی به آب در برخی مناطق وجود دارد، مدارس هنوز فاقد خدمات اساسی و حضور سلولهای مخفی داعش هستند. در تابستان ۲۰۱۸ اعتراضات پراکنده‌ای علیه نیروهای دموکراتیک سوریه در این شهر صورت گرفته‌است.

در ۷ فوریه ۲۰۱۹، مرکز رسانه‌ای نیروهای دموکراتیک سوریه اعلام کرد که ۶۳ عامل داعش را در این شهر دستگیر کرده‌اند. بنا به گفته SDF، این افراد بخشی از یک سلول مخفی بودند و قصد خرابکاری و حمله تروریستی را داشتند که همگی در یک بازه زمانی ۲۴ ساعته بازداشت شدند.

در اواسط فوریه ۲۰۱۹، یک گور جمعی که حدود ۳٬۵۰۰ جسد را در خود جای داده بود، در زیر زمینی از مزرعه‌ای در حومه کشاورزی الفوخیکا کشف شد. این بزرگترین گور دسته جمعی بود که تاکنون پس از داعش کشف شده‌است. گزارش‌ها حاکی از آن است که این اجساد، قربانیانی بودند که در زمانی که داعش شهر را اداره می‌کرد اعدام شده‌اند.

در سال ۲۰۱۹ پروژه ای به نام «پروژه پناهگاه» توسط سازمان‌های بین‌المللی با هماهنگی شورای عمران رقه آغاز به کار کرد و بودجه لازم را برای ساکنان ساختمانهای جزئی تخریب شده جهت کمک به بازسازی آنها تأمین کرد. در آوریل ۲۰۱۹ بازسازی پل قدیمی رقه در فرات پایان یافت. این پل در ابتدا توسط نیروهای انگلیس در دوران جنگ جهانی دوم در سال ۱۹۴۲ ساخته شده‌است. بیمارستان ملی رقه بعد از بازسازی در ماه مه ۲۰۱۹ بازگشایی شد.

در ۲۵ آوریل ۲۰۱۹ سازمان عفو بین‌الملل در گزارشی اعلام کرد بیش از ۱٬۶۰۰ غیرنظامی طی چند ماه در سال ۲۰۱۷ در حملات آمریکا و متحدانش به شهر رقه در سوریه کشته شده‌اند.

در جریان حمله نظامی ترکیه به شمال شرقی سوریه، نیروهای دموکراتیک سوریه و دولت سوریه بر سر کنترل مناطق شمال سوریه به توافق رسیدند که ارتش سوریه، در مناطق تحت کنترل SDF از جمله رقه در شمال سوریه و برای جلوگیری از پیشروی ترکیه نیروهای خود را مستقر کند.