محمد شمس در سال ۱۳۳۳ در تهران متولد شد. موسیقی را با ساز تنبک به صورت خودآموز آغاز کرد؛ سپس در هنرستان‌های ملی و عالی موسیقی تهران تحصیلات موسیقی خود را ادامه داد و در این سال‌ها از آموزش‌های استادانی مانند: حسین دهلوی، مرتضی حنانه، مصطفی کمال پورتراب، محمد پورتراب، اقدس پورتراب، علی رهبری، کامبیز روشن روان، محمد تقی مسعودیه، فرهاد فخرالدینی، توماس کریستین داوید، فریدون ناصری، حسن رادمرد، اسماعیل تهرانی، محمد اسماعیلی، اسماعیل واثقی، ابراهیم روحی‌فر، قاسم طالب‌زاده، رحمت‌الله بدیعی، جواد معروفی، افلیا پرتو، مهربانو توفیق، شهلا نیک فال، ارفع اطرایی، شیدا قرچه داغی، محمود کریمی، حسن ناهید بهره برد.

محمد شمس در ایران نوازندگی سازهای مختلفی را تجربه کرد که از جمله آن‌ها ویولون و پیانو بود. او هم‌اکنون هم در بسیاری از برنامه‌ها و ضبط‌هایش خود نوازندگی پیانو را به عهده دارد.

آثار محمد شمس، در فرمها و سبکهای بسیار متنوعی خلق شده که تعداد این آثار بیش از ۶۵۰ اثر است که شامل قطعاتی برای ارکستر بزرگ، موسیقی الکترونیک، ارکستر ایرانی، ارکستر تلفیقی و انواع ترانه، تصنیف و سرود است.

۱۹۶۴- ورود به هنرستان عالی موسیقی

۱۹۶۶- ورود به هنرستان موسیقی ملی

۱۹۶۸- ساخت اولین قطعه برای ارکستر زهی در دستگاه چهارگاه

۱۹۶۹- دعوت به همکاری با ارکسترهای صبا (به رهبری حسین دهلوی) به عنوان نوازنده ویولون

۱۹۷۳- دعوت به نوازندگی ارکستر رادیو (به رهبری فریدون شهبازیان و فرهاد فخرالدینی)، اولین تجربه تنظیم برای ارکستر سمفونیک و ارکستر ترانه شب ابی است که با شعری از اردلان سرفراز و ملودی منصور ایران نژاد اجرا شد.

۱۹۷۴- دیپلم موسیقی از هنرکده موسیقی ملی

۱۹۷۶- ساخت تیتراژ برای موسیقی رادیو

۱۹۷۹ -لیسانس موسیقی از هنرکده موسیقی ملی

۱۹۸۰- دعوت به رهبری، آهنگسازی ارکستر رادیو و تلویزیون

۱۹۸۱–۸۵ ساخت بیشتر از ۵۰ قطعه برای پیانو و کر و ارکستر

۱۹۸۵- سفر به پاریس

۱۹۸۵–۱۹۹۲ رهبری ارکستر هارمونی «le-havre» و اجرای قطعاتی مانند سوییت ایرانی، برای ارکستر هارمونی و فلوت (برای ضبط سی دی از ارکستر زهی، پیانو، بیس و تنبک و فلوت استفاده شد) و کنسرت در دانشگاه کن

۱۹۹۲–۱۹۹۵ آهنگساز و رهبر ارکستر نوآوران هنر با همکاری پری ثمر، محمد تقدسی، کوشیار شاهرودی در آلمان، این مجموعه حدود سه سال اجرای منظم کنسرت در اروپا داشت.

۱۹۹۵–۹۷ همکاری با انجمن فرانسوی هنر آزاد و برگزاری چندین کنسرت با این انجمن در کنسرتهای آلبرت هال، المپیا، همراه با ارکستر سمفونیک‌های معتبر جهان که برجسته‌ترین آن‌ها ارکستر فستیوال آلبرت هال لندن، ارکستر اپرای و کر پاریس، ارکستر سمفونیک بلغارستان و … با آواز مرضیه

۱۹۹۵–۲۰۰۰ بیشترین آثار کلاسیک و ترانه‌ای و همچنین آثار مختلف برای موسیقی بدون کلام ملی ایران، آثاری برای نی و ارکستر، تار و پیانو، سه تار و پیانو، سنتور ارکستر و …. موسیقی برای کودکان، موسیقی فیلم، آثار مهم تاریخی دربارهٔ ایران به نامهای «حقوق بشر»، «حرکت از این بیش»، «خلیج فارس»، «مثل جنگل» با همراهی ارکستر سمفونیک لندن و کر اپرای لندن با همراهی سازهای ملی

۲۰۰۰–۲۰۰۷ نوشتن هشت قطعه بر اساس موسیقی جز آمریکا با ترکیب موسیقی ایرانی. اجرای تنظیم جدید سرود ملی فرانسه با ارکستر اپرای پاریس و شرکت در ۱۵ فستیوال با ارکسترهای هارمونی و ارکسترهای مجلسی و سمفونیک

محمد شمس تاکنون رهبری بیش از ۲۵ ارکستر را به عهده داشته که اغلب آثار اجرا شده از ساخته‌های خود او بوده‌است. وی اکنون عضو شورای ملی مقاومت ایران است.