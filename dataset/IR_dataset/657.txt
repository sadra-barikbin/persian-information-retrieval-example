مردم کُرد، قومی ایرانی تبار هستند که در کردستان در منطقه‌ای به وسعت تقریبی ۵۰۰٬۰۰۰ کیلومتر مربع یعنی بخش‌هایی از خاورمیانه (به ویژه در ترکیه، عراق، سوریه، قفقاز و اسرائیل) و آسیای مرکزی (به ویژه در قزاقستان و ترکمنستان) و در ایران (به ویژه در شمال شرق و غرب ایران) زندگی می‌کنند. علاوه بر این در سال‌های اخیر به علت جنگ‌های داخلی و خارجی جمعیت زیادی از کردها به اروپا مهاجرت کردند که پرتعدادترین آن‌ها در کشورهای آلمان، فرانسه، سوئد و انگلستان هستند.

به‌طور کلی مناطق کردستان از چهار بخش کردستان ایران به صورت غیررسمی، کردستان ترکیه به صورت غیر رسمی، کردستان عراق یا اقلیم کردستان عراق به صورت رسمی و کردستان سوریه به صورت غیر رسمی تشکیل شده‌است. تمامی این سرزمین بغیر از بخش های از آن که در سوریه است در اصل بخشی از ایران صفوی بود که طی جنگ چالدران طی سال‌های ۱۵۱۲–۱۵۲۰ میلادی، بخش بزرگی از آن (در حدود ۸۰ درصد کل کردستان) به دولت عثمانی واگذار شد. امپراتوری عثمانی در اوایل قرن بیستم فروپاشید و در نتیجه در حال حاضر بخش‌هایی از این سرزمین علاوه بر ایران، در سه کشور ترکیه، عراق و سوریه نیز وجود دارد.
واژه کردستان فعلا به یک استان در کشور ایران و یک اقلیم فدرالی در کشور عراق گفته می شود
هیج یک از کشورهای های ایران و ترکیه و سوریه وجود منطقه ای تحت عنوان کردستان را به رسمیت نمی شناسند در سوریه اعراب و کردها و در ترکیه ترکمنها و اعراب و کردها و در ایران در آذریها و کردها نیز در این نواحی زندگی می کنند.

کشورهای ترکیه، عراق، سوریه و ایران دارای جمعیتی از کردها هستند. تصرفات نظامی عثمانی علیه ایران موجب پخش شدن کردها در چهار کشور خارج از فرهنگ ایرانی (ترکیه، سوریه، عراق، و شوروی سابق) و سیاسی شدن کردها شد.

کردها در بسیاری از نقاط ایران زندگی می‌کنند. بخش کردنشینِ جداشده از ایران (به‌ویژه در جنگ چالدران)، امروزه سه ناحیهٔ کردستان ترکیه، کردستان عراق و کردستان سوریه را تشکیل می‌دهند. سه کشور ترکیه، عراق، و سوریه پس از جنگ جهانی اول و فروپاشی عثمانی با توافق انگلستان، در سال ۱۹۲۳ تأسیس شدند. در جمهوری آذربایجان، جمهوری ارمنستان، جمهوری ازبکستان و جمهوری تاجیکستان نیز کردها زندگی می‌کنند.

انستیتو کرد پاریس در سال ۲۰۱۶ جمعیت کردهای سراسر جهان را ۳۶ تا ۴۵ میلیون تن برآورد کرده است که ۱۲ میلیون تن از آن‌ها را ساکن ایران دانسته. گرچه برآورد سیا از شمار کردهای ایران ۸/۱ میلیون تن است.

زبان‌های کردی پیوستاری از زبان‌ها و گویش‌ها را تشکیل می‌دهند که در بسیاری مواقع درک متقابل آن‌ها برای گویشوران میسر نیست. زبان‌های کردی‌تبار شامل چهار گروه است: کُرمانجی یا بادینانی، سورانی، کردی جنوبی. بیشتر کردها مسلمان هستند و سایر آنان نیز ایزدی، یارسان (اهل حق)،مسیحی و یهودی هستند. کردها جشن نوروز و جشن‌های مولودی را گرامی می‌دارند. نوروز در میان کردها جشن قومی است. در افسانه‌های کردی منشأ این جشن را به کیومرث، نخستین پادشاه پیشدادی، منسوب می‌دارند. کیومرث به کردی «کی‌موروس» در کوهستان‌های رواندوز در شرق شهر «دیانا» با اهریمن می‌جنگد و بر او پیروز می‌شود. به این مناسبت، دستور می‌دهد در کوه‌ها و بلندی‌ها آتش بیفروزند و خبر پیروزی را به همه جا برسانند. او فرمان داد مردم روز پیروزی را جشن بگیرند و به مدت نُه روز ادامه دهند. به این مناسبت، آن را جه‌ژنی نه‌ورۆز(جشن نوروز) نامیدند و بعدها نوروز نامگذاری شد. درودگری، قالی و جاجیم و گلیم‌بافی (به‌ویژه قالی بیجار) و کلاش(گیوه) از صنایع دستی عمدهٔ کردها است.