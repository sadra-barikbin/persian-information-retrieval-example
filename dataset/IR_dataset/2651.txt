برخی فارسی‌شناسان بر این باورند که رباعیات خیام تازیانه‌ای بر زاهدان ریاکار است.
«عبدالرضا مدرس زاده» قائم مقام انجمن بین‌المللی ترویج زبان و ادبیات فارسی اعتقاد دارد خیام در اشعارش بی‌اعتباری دنیا و ناپایداری هستی موقت انسان را در زندگی اش به تصویر می‌کشاند. زبان تند و تیز خیام در رباعیات، تازیانه‌ای بر زاهدان دروغین و ریاکار است.
صادق هدایت در کتاب "ترانه‌های خیام" دسته‌بندی کلی‌ای از مضامین رباعیات خیام ارائه می‌دهد و ذیل هر یک از عناوین، رباعی‌های مرتبط با موضوع را می‌آورد:

;راز آفرینش
بخشی از این رباعیات در حول محور حیرت در امور جهان و ندانستن رموز آفرینش سروده شده‌اند. خیام در این رباعیات در کار هستی فرومانده و در برابر شگفتی‌های آن به حیرت فرومی‌رود. این نوع نگرش پیش از خیام نیز در ادبیات فارسی در آثار شاعرانی همچون فردوسی سابقه داشته‌است.محمدعلی اسلامی ندوشن، منتقد و پژوهشگر ایرانی در مورد مضامین شعری خیام می‌گوید: «ویژگی اصلی اندیشه‌های خیام پرسشگری است. او همواره بر روی نقاط اصلی زندگی بشر دست گذاشته و هستهٔ اصلی و بنیادین رباعیاتش طرح همین پرسش‌هاست.» او با آنکه زندگی خویش را وقف اندیشه و دانش‌ورزی کرده، سرانجام به این باور رسیده‌است که چیزی از راز زندگی نمی‌داند. آنانی هم که با نور دانش محفل اصحاب را منور ساخته‌اند، نتوانسته‌اند گامی ازین تنگنای تاریک بیرون نهند و محصول دانش و خرد آنان در گشودن راز هستی افسانه‌ای بیش نبوده‌است:
بآنان که محیط فضل و آداب شدنددر جمع کمال شمع اصحاب شدند
بره زین شب تاریک نبردند بِرونگفتند فسانه‌ای و درخواب شدند


بدوری که در او آمدن و رفتنِ ماستاو را نه بدایت نه نهایت پیداست
بکس می نزند دمی در این معنی راستکاین آمدن از کجا و رفتن به کجاست


بهرچند که رنگ و بوی زیباست مراچون لاله رخ و چو سرو بالاست مرا
بمعلوم نشد که در طربخانهٔ خاکنقاش ازل بهر چه آراست مرا
;درد زندگی
بخشی از این رباعیات پیرامون درد و رنج‌های دنیا و مافی‌ها سروده شده‌اند.
باز آمدن و رفتن ما سودی کووز تار وجود عمر ما پودی کو
بدر چنبر چرخ جان چندین پاکانمی‌سوزد و خاک می‌شود دودی کو


بافسوس که بی‌فایده فرسوده شدیموز داس سپهر سرنگون سوده شدیم
بدردا و ندامتا که تا چشم زدیمنابوده به کام خویش نابوده شدیم
;تقدیرگرایی
از محوری‌ترین مضامین در رباعیات خیام جبر است.
عصری که خیام در آن می‌زیسته‌است دوران شکوفایی عقاید اشعری بوده‌است. اگرچه نمی‌توان که خیام را اشعری مسلک دانست، امّا از این نکته هم غافل نباید بود که جوّ حاکم فکری و پذیرش عمومی مردم در آن دوران، مقتضی مسئلهٔ جبر بوده‌است. به علاوه این که ظلم و ستم سیاسی، بی‌عدالتی اجتماعی و اتفاقات و حوادث طبیعی هم به پذیرش قضا و قدر کمک می‌نموده‌است. با این حال، خیام که مهم‌ترین مسئله‌اش مرگ بوده‌است و برای خود در برابر مرگ جز تسلیم و رضا چاره‌ای نمی‌یافته و نامرادی‌ها و ناجوانمردی‌های روزگار و مردم آن را با تمام وجود احساس می‌کرده، چگونه می‌توانسته‌است از آزادی به مفهوم کلامی، سیاسی یا اجتماعی آن سخن بگوید؟

بای آنکه نتیجهٔ چهار و هفتیوز هفت و چهار دائم اندر تفتی
بمی خور که هزار باره بیشت گفتمباز آمدنت نیست چو رفتی؛ رفتی


ببر لوح نشان بودنی‌ها بوده‌استپیوسته قلم ز نیک و بد فرسوده‌است
بدر روز ازل هر آنچه بایست بدادغم خوردن و کوشیدن ما بیهوده‌است
;گردش دوران
در زبان فارسی، خیام از نامدارترین سرایندگان اشعار با مضمون بی‌اعتباری دنیا است و ناپایداری و زوال آدمی از مهم‌ترین موضوعات تفکر وی به‌شمار می‌رود. خیام این پندار را که گردش چرخ فلک اساس ذلت یا سعادت انسان است را رد می‌کند و بر این باور است که حواله کردن غم و شادی انسان به تقدیر امری اشتباه است، زیرا اساس وجود چرخ درمانده تر از ماست. او به نامتناهی بودن کائنات سخت باورمند است و معتقد است ماهیت حیات آن قدر، بغرنج است که در چهار چوب تصور انسان نمی‌گنجد و عقل از ادراک آن ناتوان است.

بافسوس که نامهٔ جوانی طی شدوان تازه بهار زندگانی دی شد
بحالی که ورا نام جوانی گفتندمعلوم نشد که او کی آمد کی شد


بجامی است که عقل آفرین می زندشصد بوسه ز مهر بر جبین می زندش
باین کوزه‌گر دهر چنین جام لطیفمی‌سازد و باز بر زمین می زندش
;نفی جاودانگی و بقای انسان پس از مرگ
در کل اشاره به این مضمون است که بعد از مرگ، ذرات بدن پوسیده و پراکنده شده و مجدداً به شکل‌هایی نو در جهان مادی ظهور می‌یابند.

بهر ذره که بر روی زمینی بوده‌استخورشید رخی زهره جبینی بوده‌است
بگرد از رخ آستین به آزرم فشانکان هم رخ خوب نازینی بوده‌است


بابر آمد و زار بر سر سبزه گریستبی بادهٔ گلرنگ نمی‌شاید زیست
باین سبزه که امروز تماشاگه ماستتا سبزهٔ خاک ما تماشاگه کیست


;هر چه باداباد
بخشی عمده‌ای از این رباعیات را دعوت انسان‌ها به بی‌اعتنایی در برابر مسائل و لذت بردن از زندگی تشکیل می‌دهد. توجّه بیش از حد خیام به می و می‌گساری و اغتنام فرصت سبب شده‌است تا از او چهره‌ای لاابالی، دائم‌الخمر و لذّت‌پرست در اذهان نقش بندد؛ درحالی‌که حقیقت چیز دیگری است. می‌در ادب فارسی به‌ویژه در شعر شعرای برجسته معانی استعاری و مجازی دارد و در غالب آثار پیشینیان مقصود از شراب نیست، بلکه مفهومی انتزاعی است که برای زیباسازی زبان شعر برگزیده شده و می‌شود.

فروغی در مقدمهٔ رباعیات خیام می‌نویسد: «در شعر، غالباً می و معشوق به نحو مجاز و استعاره گفته می‌شود و از این بیان، مقصود آن تأویلات خنک نیست که مثلاً در شعر حافظ، می دو ساله را به قرآن و محبوب چهارده ساله را به پیغمبر تأویل می‌کنند؛ و لیکن شک نیست که در زبان شعر غالباً شراب به معنی فراغ خاطر و خوشی یا انصراف یا توجه به دقایق و مانند آن است.»

علی دشتی نیز در ضمن تحقیقات خود می‌نویسد: «نسبت دادن رباعی‌هایی به وی که مبانی آن صرفاً تجاهر به فسق است یا بر تحقیر مبانی شرعی قرار دارد، اشتباه محض است.»

صادق هدایت هم احتمال داده‌است که آنچه خیام در مدح شراب گفته تا اندازه‌ای مبالغه‌آمیز به نظر می‌آید؛ شاید مقصود او تمسخر اهل مذهب بوده‌است.

بمی خوردن و شاد بودن آیین منستفارغ بودن از کفر و دین، دین منست
بگفتم به عروس دهر کابین تو چیستگفتا دل خرم تو کابین منست


بمن بی می ناب زیستن نتوانمبی باده کشید بار تن نتوانم
بمن بندهٔ آن دمم که ساقی گویدیک جام دگر بگیر و من نتوانم


;هیچ است.
بخشی از رباعیات که خیام می‌کوشد در آن‌ها مسئلهٔ پوچی و بی‌هدفی را از دیدگاه خود مطرح سازد.

بای بی خبران شکل مجسم هیچ استوین طارم نه سپهر ارقم هیچ است
بخوش باش که در نشیمن کون و فسادوابسته یک دمیم و آن هم هیچ است


ببنگر ز جهان چه طرف بربستم هیچوز حاصل عمر چیست در دستم هیچ
بشمع طربم ولی چو بنشستم هیچمن جام جمم ولی چو بشکستم هیچ
;دم را دریابیم
تقریباً یک سوم از رباعیات خیام به موضوع اغتنام وقت از طریق عیش و شادی پرداخته‌اند. اگرچه این طرز تفکر خاص خیام نیست و از مبانی فکری ایران پیش از اسلام به‌شمار می‌رود، ولی نباید این نکته را نادیده گرفت که بهترین نمونهٔ اشعاری که چنین تفکری پشتوانه سرایش آن‌هاست، اشعار خیام است. عبدالحسین زرین‌کوب، ادیب و مورخ ایرانی می‌گوید: «درست است که بسیاری از عقاید و بسیاری از سرگرمی‌های ما خلاف عقل و دور از منطق است اما باز دل حکم می‌کند که با این اوهام، خوش بودن لذت دارد و همین لذت‌است که پاداش رنج‌های زندگی است و اگر زندگی به کلی فاقد لذت می‌بود مثل گور، سرد و خاموش بود و به رنجِ زیستن نمی‌ارزید.»

بای دوست بیا تا غم فردا نخوریماین یکدم عمر را غنیمت شمریم
بفردا که ازین دیر کهن درگذریمباهفت هزارسالگان سر بسریم


بمی نوش که عمر جاودانی اینستخود حاصلت از دور جوانی اینست
بهنگام گل و مل است و یاران سرمستخوش باش دمی که زندگانی اینست