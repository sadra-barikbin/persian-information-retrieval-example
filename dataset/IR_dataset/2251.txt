جودی فاستر، برخلاف دیگر ستارگان کودک، مانند شرلی تمپل و تاتوم اونیل، در سنین جوانی هم از شهرت بالایی برخوردار بود. بااینکه فیلم‌های "راننده تاکسی"، "روباه‌ها"، "هتل نیوهمپشایر"، "پنج گوشه" و "سرقت از خانه" ازنظر درآمدزایی ناموفق بودند، اما نقش فاستر در این فیلم‌ها، امتحانی برای بازی در فیلم "متهم" بود. او برای بازی در این فیلم، در نقش «سارا توبیاس»، زنی که مورد تجاوز جنسی قرار گرفته بود، برندهٔ جایزهٔ اسکار و گلدن گلوب به‌عنوان بهترین بازیگر نقش اول زن شد. دیگر نقش معروف او شخصیت کلاریس استارلینگ، یک مأمور اف‌بی‌آی بود. او در کنار آنتونی هاپکینز، که ایفاگر نقش هانیبال لکتر در فیلم "سکوت بره‌ها"، محصول سال ۱۹۹۱ بود، توانست دومین جایزهٔ اسکار خود را دریافت کند.
پس از این فیلم، او فیلمی به نام "کوچک‌مردی به نام تیت" را در همان سال کارگردانی کرد. این فیلم درمورد یک بچهٔ بسیار زیرک بود که نقش مادرِ آن کودک را خود جودی فاستر ایفا کرد. همچنین، او در سال ۱۹۹۵ فیلمی به نام "خانه‌ای برای تعطیلات" را کارگردانی کرد. این فیلم یک کمدی سیاه با بازی هالی هانتر و رابرت داونی جونیور بود. در سال ۱۹۹۲، فاستر یک شرکت ساخت فیلم با نام «اگ پیکچرز» را در لس آنجلس تأسیس کرد. این شرکت فیلم‌های مستقلی را تهیه می‌کرد که در سال ۲۰۰۱ بسته شد. در این‌خصوص، فاستر گفته بود که این شرکت قدرت تولید فیلم‌های سرگرم‌کننده را ندارد.

جودی فاستر در سال ۱۹۹۴ تهیه‌کنندگی فیلم "نل" را برعهده گرفت. این اولین حضور او به‌عنوان تهیه‌کننده بود. همچنین، خود او نیز در این فیلم نقش‌آفرینی کرد. داستان این فیلم درمورد یک زن جوان است که در یک محل بسته، به‌صورت قرنطینه نگهداری می‌شود که قصد بازگشت به انسانیت را دارد. جودی فاستر پس از این فیلم، حضورش به‌عنوان بازیگر و تهیه‌کننده را دشوار خواند. در سال ۱۹۹۳، او در فیلمی با نام "سامرزبای" با ریچارد گی‌یر بازی کرد. پس از این فیلم، ریچارد گی‌یر درمورد او گفت: 
در سال ۱۹۹۷، او با متیو مک‌کانهی در فیلم "تماس" ظاهر شد. این فیلم براساس رمانی از کارل ساگان بود. در این فیلم، فاستر ایفاگر نقش یک دانشمند بود که به‌دنبال یافتن حیات در خارج از زمین است. "تماس"، اولین فیلم داستانی ـ تخیلیِ جودی فاستر بود و همچنین اولین تجربهٔ او با بازی در محیط پرده آبی بود. در این‌خصوص او گفت: در سال ۱۹۹۸، سیارک ۱۷۷۴۴ در آسمان به نام جودی فاستر نام‌گذاری شد.

در سال ۲۰۰۲، جودی فاستر در فیلم "اتاق وحشت" بازی کرد. این فیلم به کارگردانی دیوید فینچر در هفتهٔ اولِ اکران خود در آمریکا توانست ۳۰میلیون دلار فروش داشته‌باشد. این بزرگ‌ترین موفقیت تجاری سینماییِ فاستر بود. پس از این فیلم، او در فیلمی فرانسوی‌زبان با نام "یک نامزدی بسیار طولانی" را بازی کرد. در سراسر فیلم، او به‌صورت روان فرانسوی صحبت کرد. فیلم بعدی او "نقشهٔ پرواز" در سال ۲۰۰۵ به روی پرده‌های سینما رفت. او در این فیلم ایفاگر نقش یک مادر بود که در هواپیما فرزندش را گم می‌کند.

در سال ۲۰۰۶، او در فیلم "مرد نفوذی" بازی کرد؛ یک فیلم مهیج به کارگردانی اسپایک لی و با بازی دنزل واشینگتن و کلایو اوون، که این فیلم پرفروش‌ترین فیلم آن سال شد. در سال ۲۰۰۷، او در فیلمی به نام "شجاع" به کارگردانی نیل جوردن و با بازی ترنس هاوارد حضور یافت. با بازی در این فیلم، او برای ششمین بار نامزد جایزه گلدن گلوب شد.