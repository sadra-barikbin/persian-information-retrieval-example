در اوایل دهه ۹۰ محبوبیت ترش متال سنتی کاهش یافت. بسیاری از گروه‌های ترش متال از جمله متالیکا و آنتراکس موسیقی خود را با رویکردی تجاری تغییر دادند. در این زمان کریتور نیز شروع به آزمایش سبک‌های دث متال و اینداستریال متال در موسیقی خود کرد.

نتیجه این امر انتشار آلبوم "تجدید" در سال ۱۹۹۲ بود، که تحت تأثیر هوی دث متال و اینداستوریال متال قرار داشت. در حالی گروه مخاطبان جدید و تجاری را بدست آورد، موجب ناراحتی بسیاری از طرفدارن قدیمی شد. گروه که زمانی به داشتن اجراهای زنده بسیار قوی معروف بود، اجراها و تورهای ناامیدکننده‌ای از خود به جا گذاشت که همه به علت تأثیر گرفتن، از موسیقی تجاری بود.

از طرف دیگر تورهای مداوم و پشت سر هم که حتی گروه را تا آمریکایی جنوبی هم کشاند، خستگی جسمی و خلاقیتی شدیدی را در اعضا بر جای نهاد. این نقطه ظاهراً زمان جدا شدن اعضای قدیمی گروه بود، یکی از اعضای اولیه گروه راب فیورتی بعد از ضبط آلبوم اخیر از گروه جدا شد تا زمان بیشتری را در کنار خانواده سپری کند. بنابراین به جای وی آندریاس هرتز وارد گروه شد، که هرگز در هیچ انتشار رسمی نوازندگی نکرد. در سال ۱۹۹۴ نیز ریل از گروه جدا شد و با رفتن او میل پتروزا تنها عضو قدیمی گروه باقی ماند. در عوض جو کانگلوسی جایگزین ریل شد. هرتز نیز در سال ۱۹۹۵ از گروه جدا شد و کریستین گیسلر جای او را پر کرد. مسئله بدتر، لغو قرارداد شرکت اپیک بود. در این سال و برای انتشار آلبوم "علت برای نزاع" آن‌ها با شرکت جی.یو.ان رکوردز قرار داد بستند. این آلبوم تا آن زمان مدرن‌ترین کار گروه بود، که موسیقی و صدای آن تحت تأثیر گروه‌های همچون پنترا و مشین هد شدیدتر شده بود.

گاسزیک و کانگلوسی در سال ۱۹۹۶ از گروه رفتند و تامی وترلی (عضو سابق کرنر) و یورگن ریل جایگزین آن‌ها شدند. گروه به نوآوری در زمینه موسیقی خود ادامه داد که نتیجه آن آلبوم‌های "مطرود" و "اندوراما" بود، که هر دوی آن‌ها متاثر از گاتیک و موسیقی امبینت بودند و ترکیبی از سمپل و لوپ در آن گنجاده شده بود. میل پتروزا تلاش کرده بود، تا سبک آواز متفاوتی را ارائه دهد. همچنین این آثار تحت تأثیر گرو متال نیز بودند. رکورد فروش به شدت کاهش یافت. در پایان دهه ۹۰ گروه با بحران شدید مالی و انتقاد فراوان مواجه شد؛ با این وجود میل پتروزا اهمیتی به این موضوع نمی‌داد: "برای ما موفقیت در فروش آلبوم هایمان تعریف نمی‌شود. تاکنون تمام آلبوم‌های ما موفقیت‌آمیز بوده اند؛ چون ما به هدفی که مد نظرمان بوده رسیده‌ایم..."