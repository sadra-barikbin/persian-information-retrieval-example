پایه و اساس انجمن معتادان گمنام، کمک معتادان به یکدیگر برای بهبودی است. اعضا به‌طور مرتب، گرد هم می‌آیند تا دربارهٔ تجربیات‌شان در بهبودی به اشتراک بگذارند. برخورد معتادان گمنام در رابطه با بهبودی و بیماری اعتیاد کاملاً غیر حرفه‌ای می‌باشد وبا درمیان گذاشتن تجربه خود با سایر اعضاء قدم ۱۲ وسنت ۵ به مرحله عمل در می‌آید،

روش اصلی بهبودی در انجمن، باور این برنامه و ارزش درمانی کمک یک معتاد به معتاد دیگر است؛ که اغلب در رابطه راهنما و رهجو شدن خودرا نمایان می‌سازد، راهنما به عضوی گفته می‌شود که قدیمی تراست وبا قدم‌ها و سنت‌های انجمن آشنایی کافی دارد و می‌تواند به عضو جدید اصول روحانی و تجربه شخصی خودرا در به‌کارگیری قدم‌ها و سنت‌های معتادان گمنام به عضو جدید و تازه‌وارد درغالب رابطه راهنما و رهجویی به اشتراک بگذارد، رهجو به عضوی گفته می‌شود که اغلب پاکی کمتری دارد و ممکن است تازه‌وارد جلسات شده باشد، رابطه راهنما و رهجویی بر اساس به اشتراک گذاشتن تجربه به‌کارگیری اصول روحانی و احترام متقابل می‌باشد، اعضا با حرف زدن دربارهٔ تجربیات و بهبودی‌شان از مصرف مواد مخدر، و بیماری اعتیاد در جلسات شرکت می‌کنند.

قدم‌های دوازده‌گانه معتادان گمنام برگرفته از کتاب پایه
# ما اقرار کردیم که در مقابل اعتیادمان عاجز بودیم وزندگیمان غیرقابل اداره شده بود،
# مابه این باور رسیدیم که یک نیروی برتر می‌تواند سلامت عقل را به ما بازگرداند.
# ما تصمیم گرفتیم که اراده و زندگی را به مراقبت خداوند، بدان گونه که او را درک کرده‌ایم، بسپاریم.
# ما یک ترازنامه اخلاقی بی باکانه و جستجوگرانه از خود تهیه کردیم.
# ما چگونگی دقیق خطاهایمان را به خداوند، به خود و یک انسان دیگر اقرار کردیم.
# ما آمادگی کامل پیدا کردیم که خداوند کلیه نواقص شخصیتی ما را برطرف کند.
# ما با فروتنی از او خواستیم کمبودهای اخلاقی ما را برطرف کند.
# ما فهرستی از تمام کسانی که به آن‌ها صدمه زده بودیم تهیه کرده و خواستار جبران خسارت از تمام آن‌ها شدیم.
# ما به‌طور مستقیم در هر جا که امکان داشت از این افراد جبران خسارت کردیم، مگر در مواردی که اجرای این امر به ایشان یا دیگران لطمه بزند.
# ما به تهیه ترازنامه‌ی شخصی خود ادامه دادیم و هرگاه در اشتباه بودیم سریعًا به آن اقرار کردیم.
# ما از راه دعا و مراقبه خواهان ارتقاء رابطه آگاهانه خود با خداوند، بدان گونه که او را درک می‌کردیم شده و فقط جویای آگاهی از ارادهٔ او برای خود و قدرت اجرایی اش شدیم.
# با بیداری روحانی حاصل از برداشتن این قدم‌ها، ما کوشیدیم این پیام را به معتادان برسانیم و این اصول را در تمام امور زندگی خود به اجرا درآوریم،