در روز ۱۰ دسامبر سال ۱۹۴۸ میلادی اعلامیه جهانی با ۴۸ رأی موافق، بدون رأی مخالف و ۸ رای ممتنع به تصویب رسید. شوروی، جمهوری سوسیالیستی شوروی اوکراین، جمهوری سوسیالیستی بلاروس شوروی، جمهوری فدرال سوسیالیستی یوگسلاوی، جمهوری خلق لهستان، چکسلواکی، عربستان سعودی و اتحادیه آفریقای جنوبی هشت نماینده‌ای بودند که رای ممتنع دادند. هندوراس و یمن (که در آن دوره جزو کشورهای عضو بودند) در رای‌گیری شرکت نکردند.

رای ممتنع اتحادیه آفریقای جنوبی را می‌توان به‌دلیل نظام آپارتاید دانست، که عملکرد آن مستقیماً با تعدادی از مواد بیانیه در تناقض است. رای ممتنع نماینده عربستان سعودی نیز به‌دلیل مخالفت با ۲ ماده از اعلامیه بود: ماده ۱۸ که به همگان «حق تغییر دین و باور» می‌دهد و ماده ۱۶ که در مورد «برابری حقوق در ازدواج» سخن می‌گوید. النور روزولت دلیل رای ممتنع شوروی را ماده ۱۳ بیانیه دانست که به شهروندان اجازه می‌دهد تا کشور خود را ترک کنند.

نماینده شوروی علت رای ممتنع کشور خود را، عدم صراحت کافی مخالفت با فاشیسم در اعلامیه جهانی حقوق بشر ذکر کرد.

کشورهای زیر به اعلامیه رأی مثبت دادند:

* افغانستان
* آرژانتین
* استرالیا
* بلژیک
* بولیوی
* برزیل
* میانمار
* کانادا
* شیلی
* چین
* کلمبیا
* کاستاریکا
* کوبا
* دانمارک
* جمهوری دومینیکن
* اکوادور
* مصر
* السالوادور
* اتیوپی
* فرانسه
* یونان
* گواتمالا
* هایتی
* ایسلند
* هند
* ایران
* عراق
* لبنان
* لیبریا
* لوکزامبورگ
* مکزیک
* هلند
* نیوزیلند
* نیکاراگوئه
* نروژ
* پاکستان
* پاناما
* پاراگوئه
* پرو
* فیلیپین
* سیام (تایلند امروزی)
* سوئد
* سوریه
* ترکیه
* انگلستان
* ایالات متحده آمریکا
* اروگوئه
* ونزوئلا
با وجود نقش کلیدی جان هامفری کانادایی، دولت کانادا حاضر به دادن رأی موافق به پیش‌نویس نشد اما در نهایت در مجمع عمومی به نسخهٔ نهایی رأی مثبت داد.