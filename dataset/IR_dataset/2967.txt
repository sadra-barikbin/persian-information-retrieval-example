عمومی

میرزا حمدالله شریفی مکتبدار سال‌های ۱۳۰۵ لغایت ۱۳۲۸ تنها مکتبی بود که دانش آموزان مدرسه حکمت سوکند آن زمان در مدت سه ماه تعطیلی مدرسه در نزد ایشان تعلیم امور دینی و خط درشت (نستعلیق) می‌آموختند لذا در این بین شکوفه شریفی بنیانگذار اولین مدرسه دخترانه به نام رضوان در یاسوکند نیز با عموی خود به‌طور نوبتی مکتب را اداره می‌کردند. در سال ۱۳۲۶ از طرف اداره فرهنگ گروس تمام مکتبخانه‌ها در حوزه فرمانداری گروس تعطیل گردید ولی با اعتراض مردم نسبت به تعطیلی مکتبخانه این موضوع مورد بررسی قرار گرفت و سپس دستورات امتحان از مرحوم شکوفه شریفی صلدر گردید و پس از اخذ مدرک تحصیلی و استخدام در اداره فرهنگ مدرسه دخترانه به نام رضوان برای اولین بار به مدیریت شکوفه شریفی تأسیس شد و بدین وسیله شکوفه شریفی در آن شاغل گردید و با اجازه ادراه فرهنگ میرزا حمدالله نیز به کار خود ادامه داد. در سال ۱۳۲۹ مرحوم شکوفه شریفی به علت بیماری سل و در تهران دار فانی را وداع گفته و بدیدار معبود شتافت. پیکر ایشان نیز در حیاط امام زاده حسن دفن گردید.

بعدها علاوه بر مدسه حکمت (ابتدایی پسرانه) و رضوان (ابتدایی دخترانه) مدرسه راهنمایی به نام بزرگمهر نیز تأسیس شد که هم‌اکنون محل این مدرسه تبدیل به پژوهشسرا شده‌است. در حال حاضر در شهر حسن‌آباد یاسوکند دو عدد مدرسه ابتدایی به نام‌های تراب شعبانی (پسرانه)، عدالت (دخترانه)، سه عدد مدرسه متوسطه اول به نام‌های باهنر (شبانه‌روزی پسرانه)، سمیه (روزانه دخترانه)، کوثر (شبانه‌روزی دخترانه)، چهارعدد مدرسه متوسطه دوم به نام‌های شیخ فضل‌الله نوری (شبانه‌روزی پسرانه)، زینبیه (شبانه‌روزی دخترانه) و هنرستان‌های کاووش (پسرانه) و نرجس (دخترانه) که محل هنرستان نرجس و زینبیه در یک مکان می‌باشد.

همزمان با تبدیل شدن یاسوکند به شهر اداره آموزش و پرورش کرانی نیز از حالت نمایندگی خارج و بصورت مستقل درآمد.

==پانویس==