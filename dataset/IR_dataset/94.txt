رودکی را پدر ادبیات فارسی دانسته‌اند. پیش از وی شعر فارسی سروده می‌شد اما کیفیت اشعار رودکی آغازگر راه پیشرفت ادبیات فارسی بود. ریچارد فرای عقیده دارد که رودکی در تغییر خط از خط پهلوی به خط فارسی نقش داشته‌است. در تذکره‌ها و کتب پارسی اشعار وی بارها ذکر شده‌است که همین‌ها اساس جمع‌آوری دیوان وی بودند. اشعار او بارها بتوسط شاعران ایرانی مورد استقبال قرار گرفت و بارها در تضمین‌ها از آن‌ها استفاده شد. وی در میان شاعران فارسی بسیار مورد ارج و احترام بوده و کمتر کسی زبان به نکوهش وی گشوده‌است. او شعر فارسی را از پیروی از شعر عربی جدا کرد و اوزان و قالب‌های جدید فارسی به‌وجود آورد و با ترجمهٔ منظومه‌های مختلف و سرایش اشعار حکیمانه و تعلیمی و نیز تغزلات و مدیحه راه را برای پیشرفت شعر فارسی به خوبی گشود. 
یادکرد رودکی در شاهنامه فردوسی
فردوسی از رودکی در شاهنامه به خوبی یاد می‌کند. به شعر درآوردن کلیله و دمنه را به‌وسیله رودکی یادآور می شود. فردوسی اثر رودکی را دُرِ آگنده می‌خواند. سرگذشت کلیله و دمنه را فردوسی چنین شرح می‌دهد.

شعر
بنبیسنده از کِلک چون خامه کردز برزوی یک در سرنامه کرد
بنبشتند بر نامه‌ی خسروینبود آن زمان خط جز از پهلوی
ب...
بکلیله و دمنهکلیله به تازی شد از پهلویبرین‌سان که اکنون همی‌بشنوی
ببه تازی همی‌بود تا گاه نصر سامانینصربدآنگه که شد در جهان شاه نصر سامانینصر
بگرانمایه ابوالفضل بلعمیبوالفضل دستور اویکه اندر سخن بود گنجور اوی
ببفرمود تا پارسی و درینبشتند و کوتاه شد داوری
بوزآن پس چو پیوسته رای آمدشبه دانش خرد رهنمای آمدش
بهمی‌خواست تا آشکار و نهانازو یادگاری بود درجهان
بگزارنده را پیش بنشاندندهمه نامه بر رودکی خواندند
ببپیوست گویا پراگنده رابِسُفت اینچنین در آگنده را

رودکی در سایر آثار
از کسانی که از سروده‌های رودکی در اشعار خود تضمین آورده‌اند می‌توان به غضایری رازی، عثمان مختاری، سوزنی سمرقندی، فرخی سیستانی، معزی نیشابوری، خاقانی شروانی، ابوسعید ابوالخیر، مولانا جلال الدین بلخی و حافظ اشاره نمود.
در مورد غزلیات وی که نخستین نمونه دردست غزل فارسی است عنصری بلخی می‌گوید:
:::غزل رودکی وار نیکو بود
:::غزل‌های من رودکی وار نیست
مولوی نیز در بسیاری موارد از اشعار رودکی استقبال کرده‌است؛ که مهم‌ترین آن‌ها شعری ست که مولوی در مرثیهٔ سنایی سروده‌است که تقلیدی مستقیم از سروده‌ای از رودکی به این مطلع است: { مرد همانا که مرادی بمرد/مرگ چنان خواجه نه کاریست خرد}
مولوی در مرثیه‌ای درباب مرگ سنایی غزنوی این‌گونه آورده‌است:
بگفت کسی خواجه سنایی بمردمرگ چنین خواجه نه کاری ست خرد
در جایی دیگر مولوی یکی دیگر از تنها چند واژهٔ متن اصلی رودکی را تغییر داده‌است که نشان از علاقهٔ وی به اشعار رودکی دارد. رودکی در غزلی این‌گونه می‌سراید:
بهرباد که از سوی بخارا به من آیدبا بوی گل و مشگ و نسیم و سمن آید
ببر هر زن و هر مرد کجا بر وزد آن بادگویی مگر آن باد همی از ختن آید
بنی نی ز ختن باد چنان خوش نوزد هیچکان باد همی از بر معشوق من آید
بهر شب نگرانم به یمن تا تو برآییزیرا که سهیلی و سهیل از یمن آید
مولوی در استقبال از غزل بالایی رودکی این‌گونه سروده‌است:
بهرباد که از سوی بخارا به من آیدبا بوی گل و مشگ و نسیم و سمن آید
ببر هر زن و هر مرد که آن بوی اثر کردگویند که آن بوی همه از ختن آید
بنی نی ز ختن چشمهٔ خوش می‌ندهد بویاین بوی همی از بر معشوق من آید
بهر شب نگرانم ز یمن تا تو برآییزیرا که سهیلی و سهیل از یمن آید

بی شک معروفترین شعر و سرودهٔ رودکی که در ادب فارسی سخت نیکو افتاده باشد همان غزلی ست که در بازگرداندن امیر نصر سامانی به بخارا سروده شده‌است. با مطلع { "بوی جوی مولیان آید همی / یاد یار مهربان آید همی" }

مولوی در تقلید از آن این‌گونه سروده‌است:
ببوی باغ و گلستان آید همیبوی یار مهربان آید همی
باز نثار گوهر یارم مراآب دریا تا میان آید همی
ببا خیال گلستانش خارزارنرم تر از پرنیان آید همی
رودکی در شعر و اندیشهٔ حافظ کاملاً تأثیرگذار نشان می‌دهد و جدای از تضمین حافظ از شعر رودکی سبک شاعری و اندیشه‌های شاعرانهٔ رودکی نیز در شعر حافظ به وفور دیده می‌شود. از همین غزل فوق خواجه حافظ شیرازی غزلسرای بزرگ سدهٔ هشتم در استقبال از مهاجمی که احتمالاً امیرتیمور است این‌گونه شعر رودکی را یادآوری کرده و دیگران را به غازی مهاجم فرا می‌خواند:

بخیز تا خاطر بدان ترک سمرقندی دهیمکز نسیمش بوی جوی مولیان آید همی