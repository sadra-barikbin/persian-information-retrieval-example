خلوتگاه انسان‌های اندیشمند، سوته دل و عارف مسلک،

موغان یوردو به معنی خلوتگاه انسان‌های اندیشمند، سوته دل و عارف مسلک می‌باشد که در دل رشته کوه‌های میشو شهر مرند قرار گرفته‌است. برای رسیدن به این منطقه باید قدم در آذربایجان زیبا نهاد. مقصد، آذربایجان شرقی، شهرستان مرند. از تبریز تا موغان یوردی حدود ۷۰ کیلومتر را باید پیمود.
با گذر از تبریز و ادامه مسیر به سمت منطقه آزاد صنعتی و تجاری ارس و با عبور از شهر صوفیان، دیگر به موغان یوردی نزدیک شده‌اید. پس از گذر از پلیس‌راه مرند – تبریز و ادامه مسیر در کمربندی شهرستان مرند، با دیدن پمپ بنزین در سمت چپ جاده، باید از اولین زیرگذر موجود مسیر خود را تغییر دهید. تابلوی روستای گلجار شما را برای یافتن موغان یوردو راهنمایی خواهد نمود. مسیر زیادی نمانده با جاده آسفالت. با ورود به روستا به یک دوراهی می‌رسید، مسیرهای داخل روستا فعلاً آسفالت نشده‌است؛ مسیر سمت راست را که ۵۰ متری ادامه دهید، قبل از ورود به مسیر کنار رودخانه، باید به چپ پیچید. مسیر خاکی نسبتاً مناسبی شما را به ارتفاعات روستا و دامنه‌های میشو می‌رساند. باغات زیبای منطقه و نظارهٔ روستای گلجار از بالادست، تصاویر منحصر به فردی را در تمام فصول سال برایتان رقم خواهد زد. با گذر از باغات، و با گردشی به راست می‌توانید خود را بر بلندای روستا و بالای تپه ای، در زیر آسمان برسانید. تفرجگاه موغان یوردو. ساده، بی‌آلایش، آرام. هتلی پر ستاره زیر آسمان آذربایجان.
این منطقه تفرجگاهی مدتی است که پذیرای عاشقان طبیعت و آرامش گردیده‌است و با مدیریت جوانی خوش فکر و خوش ذوق به نام آقای خلیلی ادامه حیات می‌دهد.

فهرستی از آثار تاریخی مرند:

* قلعه چراگاه امیر
* بنای هرزندجدید
* قلعه هولاگو
* گورستان عریان تپه
* گورستان هزاره اول
* گورستان النجق
* قلعه میاب
* قلعه دوکجان
* حمام قاضی
* کاروانسرای قینر
* حمام حاجی موسی
* حمام دیزج علیا
* مسجد بازار
* گورستان یکان سعدی
* گورستان قدیمی یکان علیا
* قلعه یامچی
* امامزاده یکان سفلی
* امامزاده اردلان
* قلعه لیوار
* قبرستان قدیمی خرابه مرکید
* قلعه گردو اصلی کندی
* مسجد جامع مرند
* کاروانسرای هلاکو
* امامزاده ابراهیم
* مسجد امام
* گورستان بناب
* گورستان تاریخی ابرغان
* گورستان تاریخی کوهناب
* کاروانسرای شاه عباسی
* گورستان تاریخی گلین تپه
* گورستان تاریخی قربان دیزج
* کاروانسرای شاه عباسی
* گورستان تاریخی محبوب آباد
* گورستان تاریخی زرغان
* گورستان قدیمی انامق
* قلعه جیق روستای چایکسن
* گورستان تاریخی هرزند عتیق
* کاروانسرای شاه عباسی
* کاروانسرای مرند
* امامزاده علمدار
* امامزاده احمد
* قلعه روستای هرزند عتیق
* آرامگاه پیر مرند
* کلیسای موجومبار
* مقبره میرزا محمد حسین زنوزی
* روستای پلکانی مولو
* تفرجگاه موغان یوردو روستای توریستی گلجار