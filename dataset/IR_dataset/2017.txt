نوروز مجموعه‌ای از جشن‌ها و مناسبت‌ها است. جشن‌های سال نو یا جشن‌های نوروزی در ایران برنامه‌های متعددی دارد که ابتدا با
# خانه تکانی شروع می‌شود
خانه‌تکانی یکی از آیین‌های نوروزی است که مردم برخی مناطقی که نوروز را جشن می‌گیرند به آن پایبندند. در این آیین، تمام خانه و وسایل آن در آستانه نوروز گردگیری، شستشو و تمیز می‌شوند. این آیین در کشورهای مختلف از جمله ایران، تاجیکستان و افغانستان برگزار می‌شود.
# چهارشنبه‌سوری یاافروختن آتش
رسم افروختن آتش، از زمان‌های کهن در برخی مناطق علاقه‌مند به نوروز متداول شده‌است. در ایران، جمهوری آذربایجان و بخش‌هایی از افغانستان، این رسم به‌صورت روشن کردن آتش در شب آخرین چهارشنبه سال متداول است. این مراسم چهارشنبه‌سوری نام دارد. در کردستان در روز نوروز مراسم آتش نوروزی (به کردی ئاگر نه‌وروزی Agir Newrozî) انجام می‌شود. پریدن از روی آتش در ایام نوروز در ترکمنستان نیز رایج است.
همچنین رسم افروختن آتش در بامداد نوروز بر پشت بام‌ها در میان برخی از زرتشتیان (از جمله در برخی از روستاهای یزد در ایران) مرسوم است.
# زیارت آرامگاه و قبور بعد از جشن چهارشنبه سوری آخرین پنجشنبه رفتن به مزار و آرامگاه تازه درگذشتگان است.
# الفگی": سومین برنامه که بیشتر در خراسان بزرگ به‌ویژه خراسان جنوبی رایج است مراسم الفه است. این مراسم نیز در آرامگاه‌ها و قبرستان‌ها یا مساجد برگزار می‌شود و بیشتر برای تکریم و احترام به مردگان است در این مراسم شیرینی و کیک‌های محلی (غتاب- نان شیری - گعک) به همراه سبزه در سفره گذاشته می‌شودالفه یا علفه مراسمی است که به‌ویژه آنهایی که در یکسال گذشته متوفی داشته‌اند برای یادبودش مراسم و سفره الفه پهن می‌کنند. این سفره هم در آرامگاه مرحوم و هم در صبح زود روز بعد از نوروز در مسجد انجام می‌شود امروزه پهن کردن سفره الفگی فقط در پگاه صبح روز نوروز در مساجد انجام می‌شود.
# سفره نوروزی که امروزه به هفت سین مشهور شده‌است