فوتبال آمریکایی نوعی ورزش گروهی از خانوادهٔ راگبی فوتبال است که در ایالات متحده آمریکا بسیار رایج است. مهمترین مسابقه این ورزش واقعه سوپربول متعلق به لیگ ان اف ال است.در آخرین مسابقه سوپر باول که اواسط فوریه ۲۰۲۱ در شهر تمپا ایالت فلوریدا برگزار شد تیم تمپا بی باکانیرز موفق به برد این مسابقه فینال و قهرمانی لیگ ان اف ال ۲۰۲۱ شد.تعداد دفعات بسیار کمی شهر میزبان مسابقه فینال با یک عضو فینال برابر و هماهنگ بوده است.در این مسابقه تام بردی که یکی از مسن ترین بازیکنان این لیگ است در تیم تمپا بی باکانیرز حضور داشت. تیم تمپا با نتیجه ۳۱ بر ۹ تیم کانزاس سیتی را مغلوب خود کرد. همچنین کشورهای کانادا، آلمان، ایتالیا، سوئیس، فنلاند، سوئد، ژاپن، مکزیک، اسرائیل، اسپانیا، و اتریش نیز لیگ‌های ملی فوتبال آمریکایی دارند.

فوتبال آمریکایی و فوتبال کانادایی که رشته‌ای مشابه و هم‌ریشه با فوتبال آمریکایی است دو شکل اصلی گریدیرون فوتبال محسوب می‌شوند که در آمریکای شمالی از ورزش‌های انگلیسی فوتبال و راگبی فوتبال تکامل یافته‌اند. این دو رشته در آمریکا و کانادا با نام «فوتبال» شناخته می‌شوند و بازی مرسوم فوتبال در عوض با نام ساکر (soccer) نامیده می‌شود.

تفاوت اصلی گریدیرون فوتبال با فوتبال در این است که بازیکنان اجازه حمل و پرتاب توپ با دست را دارند و تفاوت اصلی آن با راگبی نیز در این است که توپ به‌طور نوبتی در کنترل یکی از دو تیم قرار دارد. استفاده از کلاه و محافظ شانه، پاس‌های رو به جلو (که در راگبی فوتبال با توجه به قانون آفساید ممکن نیست)، سیستم محدودیت تعداد تکل‌ها، اسکرام خطی، پست‌های بسیار تخصصی بازیکنان در نقاط مختلف زمین، تعداد نامحدود تعویض‌ها، تقسیم بازیکنان به دو دسته مدافع و مهاجم، امکان ثبت امتیاز برای تیمی که مالکیت توپ را در اختیار ندارد و علامت‌گذاری زمین از ویژگی‌های مهم این رشته‌است که آن را از انواع دیگر راگبی و فوتبال متمایز می‌کند.

برخی بر این باورند که سازندهٔ این بازی والتر کمپ در آمریکا می‌باشد.

فوتبال آمریکایی در ایران طرفداران زیادی دارد.