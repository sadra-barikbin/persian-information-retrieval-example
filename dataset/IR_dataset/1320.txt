* دامِر با آنکه بینایی ضعیفی داشت اما در طول دادگاه هیچگاه عینک به چشم نمی‌زد زیرا جمع های شلوغ باعث اضطراب او می شدند.
* او از طرفداران سرسخت مجموعهٔ جنگ ستارگان و جن‌گیر بود بطوریکه حتی گاهی قبل از به قتل رساندن افراد، آنها را وادار میکرد تا این فیلم‌ها را همراه با او تماشا کنند.
* جفری در کودکی به معلم مورد علاقه اش یک شیشه بچه قورباغه هدیه داد اما روز بعد متوجه شد که آن معلم، قورباغه ها را به پسر دیگری اهدا کرده است، او نیز که از اینکار بسیار عصبانی شده بود، دزدکی وارد خانه ی پسر می‌شود و با ریختن بنزین در تُنگ قورباغه ها، آنها را می‌کُشد.
* برخلاف شایعاتی مبنی بر اینکه دامِر با گوشت انسان پذیرای دوستانش بود خود او همواره این موضوع را دروغ می‌دانست، او حتی در زندان سعی کرد که با یکی از هم محله ای‌هایش تماس گرفته و به او اطمینان دهد که این مسئله حقیقت ندارد اما آن زن بخاطر دلخوری، تماس های او را بی جواب گذاشت.
* آدمخوار میلواکی یکی از کاریزماتیک‌ترین جنایتکاران جهان است زیرا علاوه بر ظاهری جذاب، از هوش اجتماعی بسیار بالایی نیز برخوردار بود. همانطور که یکی از هم خدمتی‌هایش در مصاحبه ای اذعان کرد: «اهمیتی نداشت تا چه اندازه بر سر مسئله‌ای با او مخالف بودی، او همیشه می‌توانست تو را متقاعد کند و به جبهه ی خود بکشاند.»
* طبق گفته‌های پاتریک کِنِدی (کاراگاه اصلی پرونده) جفری بطور روزانه پول، سیگار و صدها نامه از زنان و مردانی که شیفته اش شده بودند و گاهاً حتی قصد دوستی با او را داشتند دریافت می‌کرد.
* تنها مقتولی که جفری از قبل قصد کشتن و همچنین هیچ خاطره ای از نحوهٔ کشتنش در ذهن نداشت استیون تومی ۲۶ ساله بود. او استیون را در باری ملاقات و به اتاقش در هتل دعوت می‌کند اما فردای آن شب زمانیکه از خواب بیدار می‌شود بدن بی جان تومی درحالیکه سینه اش بر اثر ضربات مشت فرورفته و از دهانش خون می‌چکید او را به شدت شُکه و کلافه کرد، او نیز مجبور می‌شود تومی را در همان هتل قطع عضو کند و در چمدانی بزرگ به بیرون انتقال دهد.
* یکبار اشتباهاً خود نوشیدنی خواب‌آوری را که برای یکی از مقتولین احتمالیش درست کرده بود را سر کشید، و زمانیکه از خواب بیدار شد متوجه شد که آن فرد سیصد دلار به علاوه یک دوربین عکاسی و چند وسیله ی دیگر را به سرقت برده.
* تعداد بیماری‌های روانی ای که دامِر در طول زندگی کوتاهش به آنها مبتلا شده بود به طرز شوکه کننده‌ای زیاد است. بیماری‌هایی از جمله: افسردگی، اختلال شخصیت مرزی، اختلال شخصیت اسکیزوفرنی، اختلال شخصیت ضد اجتماعی، اختلال شخصیت خودشیفته، اختلال شخصیت وسواسی جبری و سادیسم جنسی.