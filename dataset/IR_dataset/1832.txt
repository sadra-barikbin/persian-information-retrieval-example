این باشگاه با ۶۲ جام قهرمانی پرافتخارترین باشگاه ورزشی کشور عربستان می‌باشد. الهلال در لیگ قهرمانان آسیا به عنوان پرافتخارترین باشگاه این مسابقات شناخته می‌شود. الهلال ریاض با ۷ فینال (۳ قهرمانی، ۴ نایب‌قهرمانی) در ادوار لیگ قهرمانان آسیا رکوردار رسیدن به فینال این رقابت‌ها هستند. الهلال پرافتخارترین تیم عربستان در مسابقات داخلی و همچنین در تاریخ مسابقات لیگ قهرمانان آسیا بوده و بین سه تیم پرافتخار قاره آسیا قرار دارد. فدراسیون بین‌المللی تاریخ و آمار فوتبال باشگاه الهلال عربستان را بالاتر از یوکوهاما مارینوس ژاپن، و استقلال برترین تیم آسیا در قرن بیستم اعلام کرده‌است. همچنین این باشگاه به همراه استقلال ایران و پوهانگ استیلرز کره جنوبی همواره در بین سه باشگاه برتر و پرافتخار تاریخ قاره آسیا حضور دارند. یکی از مهم‌ترین بازی‌های آسیایی میان الهلال و استقلال ایران برگزار می‌شود، حساسیت این بازی باعث شده که به آن لقب ال‌کلاسیکوی آسیا بدهند. این باشگاه مقام چهارمی جام باشگاه‌های جهان در سال ۲۰۱۹ را به دست آورده‌است. این باشگاه پرهوادارترین تیم ورزشی عربستان است.

سه تن از بازیکنان این تیم، بازیکن فوتبال سال آسیا شده‌اند: نواف التمیاط، یاسر القحطانی و ناصر الشمرانی مشهورترین بازیکنان این تیم، سامی الجابر، ستاره مشهور تیم ملی عربستان، یوسف الثُنیان، ستاره جوان تکنیکی فوتبال عربستان، و همچنین ریوِلینو برزیلی می‌باشد، که طی سال‌های ۱۳۵۷ تا ۱۳۶۰ خورشیدی، در این تیم بازی می‌کرده‌است.

لقب این تیم، به‌دلیل قهرمانی قهرمانی‌های آسیایی، زعیم آسیا به معنی رئیس آسیا می‌باشد. این تیم ۱۶ بار قهرمان لیگ حرفه‌ای عربستان، ۹ بار قهرمان جام پادشاهی عربستان، ۱۳ بار قهرمان جام ولیعهدی عربستان، ۷ بار قهرمان جام فدراسیون فوتبال سعودی، ۲ بار قهرمان سوپر جام عربستان، ۳ بار قهرمان جام باشگاه‌های آسیا، ۲ بار قهرمان سوپر جام آسیا و ۲ بار قهرمان جام برندگان جام آسیا شده‌است. این تیم همچنین عناوینی در جام باشگاه‌های کشورهای عربی به دست آورده‌است.