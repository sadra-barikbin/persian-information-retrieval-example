اگر شما یک فرد گوشت‌خوار در ایالات متحد آمریکا، یا اروپا باشید، برای اینکه یک تصویر کلی از میزان مصرف آب هر ساله‌تان داشته باشید، یک خانه را تصور کنید. یک خانهٔ سه طبقهٔ بزرگ با سه اتاق جادار در هر طبقه. این خانه، ۱۰ متر بلندا و ۱۰ متر پهنا دارد. این خانه را تا آخرین اتاق و راهرو پر از آب کنید. این مقدار آبی است که شما به‌طور سالانه مصرف می‌کنید.

به‌طور کلی آب مصرفی فرد صرف چهار مقوله می‌شود:
# بخش بسیار کوچکی از این آب صرف نوشیدن می‌شود. آب مورد نیاز برای رفع تشنگی حداکثر یک کمد بزرگ از این خانه را شامل می‌شود.
# حمام، آشپزی، شستشوی ظرف و لباس، توالت- تنها کمی بیشتر از مصرف آب برای رفع تشنگی. شاید به اندازهٔ یک اتاق پر از آب. (۵٪)
# غیر از مواد غذایی، برای تمامی چیزهای دیگری که خریداری می‌کنیم، حدود یک اتاق دیگر آب مصرف می‌شود.
# و بقیهٔ آب مصرفی، صرف مواد غذایی می‌شوند. (۹۰٪)
آب مجازی در رژیم گیاه‌خواری و گوشت‌خواری

گوشتی که افراد گوشت‌خوار مصرف می‌کنند، باعث مصرف بیشترین میزان آب در زندگی‌شان است. بسیار بسیار بیشتر از آبی که برای استحمام، شستشوی لباس یا ظروف یا نوشیدن استفاده می‌شود. برای رژیم یک فرد گوشت‌خوار در ایالات متحد آمریکا و اروپا، به‌طور متوسط روزانه حدود ۵ مترمکعب آب مصرف می‌شود. این رقم به این معنی است که تنها برای سیر کردن و سیراب کردن هر فرد گوشت‌خوار، روزانه حدود ۱۵ وان پر از آب مصرف می‌شود.

غیرگوشت‌خواران در رابطه با مصرف آب، می‌توانند خود را اندکی صرفه‌جوتر بدانند؛ آنها روزانه تنها حدود ۸ وان پر از آب مصرف دارند. میلیون‌ها نفر افرادی را در نظر بگیرید که در جوامع غربی زندگی می‌کنند، و همین‌طور تمامی آن وان‌های پر از آب را در نظر بگیرید. این یک رقم بسیار بزرگ است.