* بخش مرکزی
** دهستان خسویه
** دهستان دبیران
** دهستان زیرآب
شهرها: حاجی آباد، دبیران
* بخش ایزدخواست
** دهستان ایزدخواست شرقی
** دهستان ایزدخواست غربی
شهرها: شهرپیر

بخش ایزد خواست

ایزد خواست، که در کتب قدیمی به رسم‌الخط «یزد خواست» نیز نگاشته‌اند که صحرای وسیع و مسطح آن چندین روستا را در دامان خود پرورانده‌است؛ و انسان‌های بزرگی از آن ظهور کرده‌اند.
در فارسنامهٔ ابن بلخی چنین ذکر می‌شود. «یزد خواست در کتاب‌های مقدس یاقوت آن را از توابع دارابگرد شمرده‌اند و باز در جنوب آن شهر لار.»

میرزا حسن فسایی در کتاب فارسنامهٔ ناصری چنین می‌آورد: «ناحیه مزایجان مشتمل بر ۶ قریه آباد.

۱- ایزد خواست صحرایی وسیع است مغربی مزایجان به مسافت ۳ فرسخ و نشیمنگاه ایل بهارلوست.»
*دهنو*
یکی از روستاهای بزرگ شهرستان زرین دست میباشد که آثاری از قبیل قطار بنه دهنو و دریاچه فصلی دهنو را داراست. 
این روستا 3471 نفر جمعیت داشته و به زبان فارسی صحبت میکنند

دره شور

از روستاهای شهرستان زرین دشت در بخش ایزدخواست می‌باشد. روستای درهشور به لحاظ فرهنگی و آداب و رسوم و خونگرمی مردمان زبانزد است. بیش از ۲۰۰۰ نفر جمعیت دارد. در فاصله ۳ کیلومتری مرکز بخش و فاصله ۱۱ کیلومتری مرکز شهرستان زرین دشت واقع شده‌است. معلمی و دیگر شغل‌های اداری دیگر پیشه مردم این روستا است.

خسویه

خسویه یا کسویه دهستانی قدیمی با مردمی زحمت کش درراه حاجی‌آباد به داراب و با داشتن ۷ شهید والا مقام از روستاهای شهرستان زرین دشت محسوب می‌شود. درمرکز دهستان خسویه وجود امام زاده‌هایی به نام‌های
# امام زاده شاه زاده فضل‌الله از نوادگان امام موسی بن جعفر(ع)
# امام زاده محمد از نوادگان امام موسی بن جعفر (ع)
# بقعه متبرک سید شمس الدین
ازنظر پیشینهٔ تاریخی که ابن بلخی در فارسنامه خود که در سال ۵۱۰ به رشتهٔ تحریر درآورده در مورد این دهستان چنین بیان می‌کند. «خسو ودراکان ومص ورستاق الرستاق. این جمله از نواحی دارابجرد است وهوای آن گرمسیری ودرختان خرما و آب روان.»
درفارسنامهٔ ناصری در مورد خسویه چنین آمده‌است. «خسو یا خشویه نام ناحیه‌ای است جنوبی در داراب که ده بزرگ آن را نیز خسو گویند و در ۵ فرسخی داراب قرار دارد.»

مزایجان

شهری در جنوب شرق زرین دشت و فاصله ۵۰ کیلومتری با مرکز شهرستان دارد؛ و دارای ۱۷ شهید والا مقام است. در آذر ۱۳۹۱ کوهنوردان لارستانی «با سرپرستی خانم شفیعی» غاری را درمزایجان کشف کردند. این چاه غار از نوع آهکی است که بر اثر عوامل طبیعی به وجود آمده‌است.

شهرستان زرین دشت با توجه به وضعیت خاص زمین‌شناسی به لحاظ منابع و سفره‌های زیر زمینی بسیار فقیر بوده و همچنین بر اثر بهره‌برداری بی‌رویه غیرمجاز علاوه بر کمیت، کیفیت این منابع را نیز به شدت تحت تأثیر قرار داده‌است در راستای تغذیه این سفره‌ها تعداد ۲۵ طرح‌های تغذیه مصنوعی انجام که طرح تغذیه مصنوعی مزایجان با حجم آبگیری ۰۰۰/۱۰۰/۲ مترمکعب از شاخص‌ترین پروژه‌های اجرا شده‌است.

با اکتشافاتی که در برخی از مناطق شهرستان زرین دشت صورت گرفت آثاری بدست آمد که حکایت از بازگشت قدمت این منطقه به دوران سامانیان دارد، اکنون این آثار بدست آمده در موزه پارس (زندیه) شیراز نگهداری می‌شود. زبان اکثر مردم شهرستان فارسی است و تنها در چند روستای این شهرستان مردم به زبان ترکی تکلم می‌نمایند. در شهر دبیران نیز بیش از نیمی از مردم عرب زبان می‌باشند.

از آثار تاریخی این شهرستان می‌توان به: ۱- تل سفیدک، ۲- میل نقاره خانه، ۳- برکه سفید ۴- قلعه مزایجان 5-قطار بنه دهنو اشاره نمود.

این شهرستان از نظر فرهنگی در قبل از انقلاب وضعیت بسیار مطلوبی داشته و یکی از وقایع مهم فرهنگی که مردم شهرستان همیشه از آن به عنوان یک افتخار یاد می‌کنند، شرکت در انجمن انصار به همراهی آیت‌الله سید عبدالحسین لاری در انقلاب مشروطیت می‌باشد.

پس از انقلاب نیز این شهرستان در زمان وقوع جنگ تحمیلی با تقدیم بیش از ۱۶۰ شهید، ۲۰ آزاده و هزاران جانباز و رزمنده وظیفه خود را در دفاع از میهن اسلامی به خوبی ادا نموده‌است.

از محورهای توسعه فرهنگی شهرستان می‌توان به تأسیس و راه‌اندازی مراکز آموزش عالی نظیر دانشگاه آزاد اسلامی، پیام نور، دانشکده فنی و … اشاره نمود.

شهرستان زرین دشت به مرکزیت شهر حاجی‌آباد[نقشه هوایی] در جنوب شرقی استان فارس واقع گردیده و از جهات اربعه با شهرستان‌های لار، جهرم، فسا و داراب هم‌مرز می‌باشد و با مرکز استان بالغ بر ۳۰۰ کیلومتر فاصله دارد. از نظر اقلیمی نیز در منطقه گرم و خشک و کم بارش قرار داشته به‌طوری‌که میانگین بارش در این شهرستان حدود ۲۰۰ میلی‌متر در سال می‌باشد.

جمعیت شهرستان بر اساس برآورد سازمان مدیریت و برنامه‌ریزی در سال ۸۷ , ۶۷۵۰۴ نفر بوده که از این تعداد، ۳۸۸۴۶ نفر روستانشین می‌باشند (۵۳٪)
* درصد جمعیت فعال: 20%
* نرخ بیکاری: 100%به دلیل نبود امکانات در شهرستان
* نرخ باسوادی:40%از افراد مسن و بی شرایط