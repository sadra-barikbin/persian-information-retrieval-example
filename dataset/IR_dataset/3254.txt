با توجه به تعریف‌های گوناگونی که در مورد صنعت ارائه شده است، گروه‌های صنعتی ممکن است با استفاده از روش‌های گوناگونی در کنار یکدیگر تقسیم‌بندی شوند. برای مثال گروه‌های صنعت تعریف‌شده در «بورس اوراق بهادار تهران» به شرح زیر می‌باشند:
# استخراج زغال سنگ؛
# کشاورزی، دامپروری و خدمات وابسته به آن؛
# استخراج کانههای فلزی؛
# استخراج سایر معدنها؛
# نساجی؛
# دباغی، پرداخت چرم و ساخت انواع پاپوش؛
# فراورده‌های چوبی؛
# فراورده‌های کاغذی؛
# انتشار، چاپ و تکثیر؛
# فراورده‌های نفتی، زغال کک و سوخت هسته‌ای؛
# لاستیک و پلاستیک؛
# فلزهای اساسی؛
# ساخت فراورده‌های فلزی؛
# ماشین‌آلات و تجهیزات؛
# ماشین‌آلات دستگاه‌های برقی؛
# ساخت رادیو، تلویزیون، دستگاه‌ها و وسیله‌های ارتباطی؛
# وسیله‌های اندازه‌گیری، پزشکی و نورشناختی؛
# خودرو و ساخت افزاره‌ها؛
# سایر وسیله‌های ترابری؛
# مبلمان و دیگرمصنوعات؛
# قند و شکر؛
# شرکت‌های چندرشته‌ای صنعتی؛
# فراورده‌های غذایی و آشامیدنی بجز قند و شِکر؛
# مواد و فراورده‌های دارویی؛
# فراورده‌های شیمیایی؛
# پیمانکاری صنعتی؛
# رایانه و فعالیت‌های وابسته به آن؛
# خدمات فنی و مهندسی؛
# انبوه‌سازی، املاک و مستغلّات؛
# کاشی و سرامیک؛
# سیمان، آهک و گچ؛
# سایر فراورده‌های کانی غیر فلزّی؛
# سرمایه‌گذاریها؛
# بانکها، مؤسسه‌های اعتباری و سایر نهادهای پولی؛
# سایر واسطه‌گری‌های مالی؛
# ترابری، انبارداری و ارتباطات.
البته لازم به ذکرست که تقسیم‌بندی مذکور، الزاماً متداول‌ترین گروه‌بندی صنایع نیست؛ مثلاً در برخی متون، کاشی و سرامیک، سیمان، آهک و گچ و سایر فراورده‌های کانی غیر فلزی درمجموع یک گروه به نام صنعت سرامیک یا کانی نافلزی را تشکیل می‌دهند یا تمام گروه‌های مربوط به تهیهٔ غذا، در گروه صنایع غذایی قرار می‌گیرند. همچنین علاوه بر موارد مذکور، صنایعی مانند صنعت گردشگری و صنایع دستی نیز در برخی متون در ردیف گروه‌های صنعت قرار می‌گیرند.