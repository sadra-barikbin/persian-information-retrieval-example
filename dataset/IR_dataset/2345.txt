* فرانسه و انگلستان بیشتر از سایرین خواهان افزایش اعضای شورای امنیت هستند. هم‌اکنون اکثر کشورهای اروپایی و بیشتر به واسطهٔ معاهده لیسبون به عضویت دائم فرانسه و انگلیس فشار وارد کرده‌اند و خواهانند که این کرسی دائمی به نفع اتحادیهٔ اروپا باشد تا این دو کشور.
* روسیه مهم‌ترین مانع در راه افزایش اعضای شورا این کشور است. روسیه از همان ابتدا مخالف هر گونه توسعهٔ اعضا بوده‌است و بارها اعلام کرده‌است که از حق وتوی خود در این جهت استفاده خواهد کرد. دولت روسیه معتقد است به جای افزایش اعضای شورا متمرکز ساختن اهداف خود در جهت تقویت آن و به‌کارگیری شیوه‌های دیگر بسیار مفیدتر است.
* چین با عضویت دائم ژاپن و هند در شورا مخالف است. از سوی دیگر چین از عضویت دائم برزیل در شورای امنیت و اعطای حق وتو به برزیل حمایت می‌کند. از سوی دیگر مقامات رسمی چین معتقدند هرگونه تغییری در تعداد اعضای دائم شورای امنیت وضعیت را بدتر خواهد کرد و کشورهای هم‌ردیف را به جدالی دشمن‌ساز سوق خواهد داد.
* ایالات متحدهٔ آمریکا تاکنون در خصوص طرح افزایش اعضا سکوت اختیار کرده‌است و فقط به ابراز حمایت‌های کلی بسنده نموده‌است. دولت اوباما در راستای دیپلماسی آمریکایی به نامزدی هیچ کشوری به‌طور رسمی صحه نگذاشته‌است (دعوت باراک اوباما از مقامات هند برای عضویت دائم در شورای امنیت یک استثنا محسوب می‌شود). با این حال مقامات رسمی آمریکا در خصوص نحوهٔ اصلاحات در شورا پیشنهادهایی داده‌اند:
# توسعهٔ اعضا نباید به تأثیر و کارایی شورا لطمه وارد کند.
# هر پیشنهادی در خصوص افزایش اعضا باید حاوی نام آن کشور به‌طور مشخص و واضح باشد.
# نامزدهای احتمالی اعضای دائم شورا باید بر اساس توانایی‌هایشان در حفظ صلح و امنیت بین‌المللی، تعهد به مبارزه و برخورد با تروریسم و تعهد به عدم استفاده و جلوگیری از تکثیر سلاح‌های اتمی سنجیده شوند.
# هیچ تغییری در موقعیت فعلی اعضای دائمی شورا و ساختار حق وتو نباید صورت بگیرد.
# هر گونه پیشنهادی در خصوص افزایش اعضا باید با نیازهای منشور ملل متحد در خصوص قبولی اعضا مطابق باشد و این شامل تصویب ۲/۳ مجلس سنای ایالات متحده آمریکا هم می‌شود.