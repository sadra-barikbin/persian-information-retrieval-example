اغلب در نوشته‌ها یا صحبت‌های خود کلمه‌هایی را به کار می‌بریم که دسته یا گروهی از اشیا یا موجودات را مشخص می‌کند. در ریاضی این قبیل از کلمه‌ها از واژهٔ مجموعه استفاده می‌کنیم.

به طور کلی یک مجموعه را میتوان اینگونه معرفی نمود:

«به هر گروه یا دسته از اشیاء متمایز و مشخص مجموعه میگویند و هر کدام از اشیاء عضو مجموعه میباشند»

یک مجموعه را می‌توان با عباراتی به شکل زیر بیان کرد:
* "A"مجموعهٔ نخستین ۴ عدد طبیعی است.
* "B" مجموعه‌ای است که اعضای آن رنگ‌های پرچم ایران است.

همچنین می‌توانیم اعضای مجموعه را میان دو آکولاد قرار دهیم:
* {۱٬۲٬۳٬۴}  "C"
* {سبز، سفید، قرمز}  "D"

البته دو تعریف گوناگون، هر دو می‌توانند نشان دهنده یک مجموعه باشند. مثلاً برای مجموعه‌هایی که در بالا تعریف کردیم، "A"و "C" یکسان هستند زیرا عناصرشان با هم برابر است ("A""C"). همچنین به‌طور مشابه "B"  "D".
توجه کنید که در یک مجموعه، جابه‌جایی عناصر و نوشتن اعضای تکراری تأثیری در خواص مجموعه ندارد. به عنوان مثال:

{۱۱٬۶}{۶٬۱۱}{۶٬۱۱٬۶٬۶}

حال فرض کنید "E" مجموعهٔ نخستین هزار عدد طبیعی باشد. برای نمایش چنین مجموعه‌های بزرگی (که تعداد اعضای آن‌ها زیاد است)، نوشتن همهٔ عناصر مجموعه غیر عملی است؛ بنابراین "E"را به‌طور خلاصه به این شکل نمایش می‌دهیم:

{۱۰۰۰،... ،۱٬۲٬۳}  "E"

معمولاً این شکل نوشتن برای مجموعه‌هایی به کار می‌رود که اعضای آن الگوی مشخصی را دنبال می‌کنند که برای همه واضح است. اما در مجموعه‌هایی مانند{۴-،۳-،۰،... ،۳۵۷ }"F" به راحتی نمی‌توان تشخیص داد که «"F" مجموعهٔ نخستین ۲۰ عددی است که چهار واحد کمتر از مربع عدد دیگری ست». در چنین مواردی برای نمایش اعضای مجموعه از علائم ریاضی استفاده می‌کنیم:

F"{n^۲–۴: ۰ < n < ۱۹}، nЄN "

یعنی: F مجموعه اعدادی به شکل n^۲–۴ است به‌طوری‌که n به اعداد طبیعی بین ۰ و ۱۹ تعلق دارند.