آرش رستگار در شهريورماه سال ۱۳۵۲ در تهران متولد شد. در سال ۱۳۶۹ در شانزده سالگى به همراه تیم المپیاد ریاضی ایران در المپیاد بین‌المللی ریاضی در کشور چین، موفق به کسب مدال نقره این مسابقات شد. در سن ۱۹ سالگی، موفق به اخذ مدرک کارشناسی ریاضی از دانشگاه صنعتی شریف شد. وی جهت ادامه تحصیل به دانشگاه پرینستون رفت و در آنجا تحت نظارت اندرو وایلز موفق به اخذ مدرک دکترای ریاضیات در ۲۴ سالگی گردید و به تحقیق و مطالعه در زمینه هندسه جبری و نظریه اعداد پرداخت. وی در ۲۵ سالگی استادیار و عضو هیئت علمی دانشگاه صنعتی شریف شد. آرش رستگار اولین المپیادیی است که پس از پایان تحصیلات در خارج از کشور، به وطنش بازگشت. وی جوانترین کسی بوده‌است که با مدرک دکترا به عضویت هیئت علمی دانشگاه صنعتی شریف درآمده است. بعد از بازگشت به ایران به آموزش ریاضی، فلسفه ریاضی، فلسفه علم و الهیات نیز علاقمند شد. وی از سال 2014 به دانشگاه پرینستون بازگشت و از اوت 2016 به انستیتو تحقیقات پیشرفته در پرینستون پیوست. دکتر مهدی گلشنی در ویدئویی (هرچند غیررسمی) جداشدن او از دانشگاه شریف را در پی عدم ارتقا مبتنی بر تولید مقالات دانست و وابستگی ارتقای اعضای هیأت علمی به مقالات را نقد کرد. او در جولای 2019 به ایران بازگشت و مجددا در دانشگاه صنعتی شریف مشغول به کار شد.

ریاضیات
تز دکترای او در دانشگاه پرینستون با عنوان همنهشتی بین فرمهای پیمانه ای درینفلد نوشته شده است. استاد وی، اندرو وایلز ریاضیدان انگلیسی، بخاطر حل مساله تاریخی معادله فرما در سال 1990 مشهور است. مقالات ریاضی تحقیقی آرش رستگار در سه زمینه مختلف دور می زنند. زمینه اول فرمهای پیمانه ای زیگل و نظریه ارتباطات هندسی روی فضاهای مدولار زیگل می باشد. زمینه دوم تلاش برای جایگزین کردن مفهوم نمایش گالوایی با نمایشهای گالوا-لی می باشد. زمینه سوم که بیشتر مورد توجه قرار گرفته است، تلاش برای وارد کردن مفهوم خودمشابهت به شاخه های جبر، هندسه و آنالیز، بخصوص نظریه جبری اعداد و هندسه حسابی و هندسه جبری است.

آموزش ریاضی

فعالیتهای این ریاضیدان و آموزشگر ریاضی در زمینه آموزش ریاضی بدین قرارند: در سال ۱۳۸۰ زیر نظر وی اولین سند راهنمای برنامه درسی ریاضی ایران در دوره ابتدایی تا دبیرستان توسط چندین تن از متخصصان ریاضی، آموزش ریاضی، تعلیم و تربیت و معلمان با سابقه ریاضی تدوین گردید که مرجع اسناد بعدی قرار گرفت. او از مؤلفان چندی از کتب درسی ریاضی در دفتر تألیف کتب درسی، سازمان پژوهش و برنامه‌ریزی در سطوح دبستان تا دبیرستان بوده‌است. کتب درسی دبستان تا راهنمایی او هنوز در اکران هستند. تیراژ کتابهای درسی ریاضی که او جزو مؤلفین آن‌ها بوده‌است، بیش از شصت میلیون نسخه است. وی عضو گروه ریاضی دفتر تألیف کتب درسی، سازمان پژوهش و برنامه‌ریزی و مسئول گروه ریاضی دفتر تألیف و همچنین عضو کمیته المپیاد ریاضی و مسئول گروه ریاضی در باشگاه دانش پژوهان جوان بوده‌است. وی به مدت ۱۰ سال سرپرست تیم ملی المپیاد ریاضی ایران بوده‌است. او از طراحان وبسایت آموزش و پژوهش در ریاضیات می باشد.

فلسفه علم و فلسفه ریاضی

این فیلسوف علم و فیلسوف ریاضی، هم‌اکنون به عنوان عضو هیئت علمی دانشگاه صنعتی شریف (دانشکده ریاضی) و استاد مدعو گروه فلسفه علم این دانشگاه مشغول به کار است. ازکتب فلسفی او می‌توان. «اندیشه ریاضی در بستر تاریخ تمدن» و «فلسفه زمان»، «رهیافتی اسلامی به فلسفه علم»، «مدخلی انسان شناسانه به فلسفه علم و فلسفه تعلیم و تربیت»، «تاویل در ریاضیات و علوم طبیعی» را نام برد. او مؤلف مقالاتی در زمینه فلسفه ریاضی و فلسفه علم نیز می‌باشد. وی از طراحان وبسایت دانشگیتی می باشد.

تعلیم و تربیت و انسان شناسی

فعالیتهای این آموزشگر در زمینه تعلیم و تربیت بدین قرارند: او عضو ستاد اجرایی مرکزی طرح شهاب (شناسایی و هدایت استعدادهای برتر) در وزارت آموزش و پرورش، و عضو کمیته اجرایی مرکزی طرح دوست علمی در بنیاد ملی نخبگان بوده‌است. وی جهت شناسایی و هدایت نخبگان و استعدادهای برتر در وزارت آموزش و پرورش قریب به ۵۰ سفر استانی به استانهای محروم کشور انجام داده است. ازکتب او در زمینه تعلیم و تربیت می‌توان "مدخلی انسان شناسانه به فلسفه علم و فلسفه تعلیم و تربیت " و "درآمدی بر تربیت نخبگان" را نام برد. بیش از ۶ میلیون دانش آموز دبستانی هر سال از کتب درسی که او از مؤلفان آن‌ها بوده‌است، ریاضیات می‌آموزند.

عرفان و تفسیر

آرش رستگار علاقمند به عرفان و تفسیر قرآن نیز می‌باشد. او در دوران دانشجویی در دانشگاه پرینستون، مؤلف یک تفسیر سوره حمد به زبان انگلیسی و رمانی عرفانی با نام «سوی او قدم گذاشتیم» بود. وی مجموعه‌ای از رسالات عرفانی و دو تفسیر ناتمام از قرآن کریم در دست تألیف دارد که در وبگاه شخصی او در دسترس علاقمندان قرار دارد.

فهرست کتب فارسی
*نگاهی فلسفی به نظریه همسانی و همانندی و پادهمانندی در توپولوژی جبری
*‫نگاهی فلسفی به فرمهای دیفرانسیل در توپولوژی جبری
*‫گلستان معنوی
*جامعه شناسی باطن گرا و عرفان جمعی
*کتاب نیایش
*کتاب علم
*کتاب عبادات
*کتاب عقاید
*انسان شناسی باطن گرا و تعلیم و تربیت باطنی
*درآمدی بر تعلیم و تربیت نخبگان
*ریاضی اول دبستان
*ریاضی اول دبستان-راهنمای معلم
*ریاضی دوم دبستان
*ریاضی سوم دبستان
*ریاضی چهارم دبستان
*ریاضی ششم دبستان
*ریاضی هفتم متوسطه اول
*کارگاه هندسه
*کارگاه اعداد
*آمار و مدلسازی
*آمار و مدلسازی - راهنمای معلم
*آموزش هنر حل مسئله
*ترسیمهای هندسی-مقدمه ای بر آموزش مهارتهای هندسی
*جبر و معادله-مقدمه ای بر آموزش مهارتهای جبری
*چند تفسیر از فاتحه الکتاب
*تاویل در ریاضیات و علوم تجربی
*رهیافتی انسان شناسانه به فلسفه علم و فلسفه تعلیم و تربیت
*فلسفه زمان
*رهیافتی اسلامی به فلسفه علم
*اندیشه ریاضی در بستر تاریخ تمدن
*راهنمای برنامه کتب درسی - پیش دبستان تا نهم
*راهنمای برنامه کتب درسی - دهم تا دوازدهم
*ریاضیات اول متوسطه
*ریاضیات اول متوسطه - راهنمای معلم
*سوی او قدم گذاشتیم

فهرست مقالات فارسی
*خیال پردازی در باب روایت علی از تاریخ صدر اسلام
*رساله در باب حقیقت و زیبایی
*‬در تقابل با اصل کاوالیری!؟ مثالی پارادوکس گونه در دینامیک
*‬احترام به پدر و مادر در لايه هاي تجريد هفتگانه هستي
*ریاضیدان بت پرست و ریاضیدان بت شکن و ریاضیدان موحد
*اخلاق محمدی
*‬رساله در باب تصدیق
*‬طراحي راهكاري عملي براي تدوين نظام پژوهشي
*‬مبانی فلسفی نظام آموزش الهیات
*‫‬درباره حوزه‌های معرفتی کشورداری
*طراحی طبقه بندی جدیدی از علوم 
*‫شکل گیری مفهوم یادگیری ریاضی
*تاثیر عصر اطلاعات بر روش های فلسفیدن بشر‫
*واﻗﻌﯾت‬ - ‫داده‬ - ‫اطﻼﻋﺎت‬ - ‫ﻋﻠم‬ - ‫ﺧرد‫
*درباره مفهوم ثروت و مفهوم انفاق
*آموزش تئوری پردازی در سطح دبیرستان
*‫نگاهی‬ ‫نظریه‬ ‫محور‬ ‫به‬ ‫تاریخ‬ ‫ریاضیات
*‫‫‫‬‫‬انگیزش دانش آموزان برای یادگیری
*ارائه دلایلی برای لزوم ترویج مدارس مجازی یا مدرسه سنتی، آری یا خیر؟
*آموزش مسئله‌محور
*نگاهی جمعی به قیام امام زمان(ع)
*درباره‌ی مفهوم جمعی آینده
*مصادیق مدرن بردگی در جامعه‌ی جهانی
*عدد چیست؟
*دیدگاه امروز ما به ریاضیات بر آینده تفکر چگونه تاثیر خواهد گذاشت؟
*درباره ارزش عزاداری امام حسین(ع)
*نگاه امروز ما به علوم چه تاثیری بر آِینده خواهد گذاشت؟
*استعمار و استثمار در لایه های تجرید شناخت
*درباره ی تاریخ جمعی قیام سیدالشهداء
*درباره مفهوم جمعی تاریخ
*نقد ساختار اقتصادی آموزش و پرورش
*درباره محتوای آموزش و کارکرد آموزش در جامعه
*نقد تبعیض ها در ساختار آموزش و پرورش ایران
*پیشنهاداتی برای ارتقاء سطح پژوهشی در دانشگاههای ایران
*پیشنهاداتی برای تدریس محتوای ریاضی در یک کلاس با دانش آموزان با سنین مختلف و سطوح علمی متفاوت
*طراحی نظام مفاهیم و مهارت‌ها و نگرش‌های ریاضی به عنوان قالبی برای جستجوی محتوا بر پایه تکنولوژی نوین
*پنجاه سال تنهایی، حماسه خرگوش دانا
*طراحی سایت آموزش ریاضی در سطوح دبستان تا ریاضیات عالی
*درباره ناپیوستگی زمان یا مدل کرم چاله برای زمان
*مساله پیوستار
*چه ریاضیاتی با ارزش است؟
*پیشنهادهایی برای برگزاری یک کلاس با دو معلم
*درباره ی مفهوم ارزش
*چه مسائل بنیادی ریاضی برای سرمایه گذاری در تحقیقات ریاضی ایران مناسبند؟
*ﭼه ‫ﻣﺴﺎﺋﻠﯽ‬ ‫در‬ ‫رﯾﺎﺿﯿﺎت‬ ‫اﻣﺮوز‬ ‫ﺑﻨﯿﺎدی‬ ‫ھﺴﺘﻨﺪ؟
*شک و یقین در بستر انسان شناسی تصویری
*ریاضیدانانی که روی روش ریاضی من تاثیر گذاشتند
*نگاهی به تاریخ ریاضیات وابسته به میدان
*دایره و مربع، کدام متقارن تر است؟
*مصاحبه با ژرفانامه
*نگاهی مسئله محور به تاریخ ریاضیات
*درباره نقش فضای مجازی در آموزش محتوای ریاضی
*مقایسه دانشگاه پرینستون با گذشته آن، تغییر مفهوم دانش و دانشگاه پس از دو دهه
*نگاه مفهومی به تاریخ ریاضی
*گزارشی از نظام آموزشی ریاضیات در آمریکا در مدرسه و دانشگاه
*نگاه شناخت شناسانه به تاریخ ریاضیات
*نقش ریاضیات در توسعه جامعه و توسعه فن آوری
*خاطراتی از آی ای اس
*نگاهی به تاریخ ریاضیات تحلیلی و جزء نگر
*نگاه حقیقت شناسانه به تاریخ ریاضیات
*نگاهی به تاریخ ریاضیات تصویری
*نگاهی به تاریخ ریاضیات کلامی
*نگاهی به تاریخ ریاضیات کل نگر و سرتاسری
*یادداشتهایی درباره تعلیم و تربیت
*شهود چیست؟ استدلال چیست؟
*مبانی زیبایی شناسی ریاضیات
*ریاضیدانان المپیادی و المپیادیهای ریاضیدان
*ریاضیات بیضوی، سهومی و هذلولوی
*رياضيات چيست و چگونه بايد آموزش داده شود؟
*ریاضیات اول و ریاضیات آخر
*ریاضیات ظاهر و ریاضیات باطن