وی پس از «مشکی رنگ عشقه»، آلبوم «پیرهن مشکی» را به‌صورت رسمی و مجاز و با همکاری شرکت ایران‌گام ارائه کرد. آلبوم وایسا دنیا دومین آلبوم رسمی وی بود که در سال ۸۵ منتشر شد و موجی عظیم ایجاد کرد.
آهنگ وایسا دنیا که قطعهٔ اول این آلبوم محسوب می‌شد با ترانه‌سرایی و آهنگسازی رضا صادقی و تنظیم سیروان خسروی در نظرسنجی شبکهٔ من و تو و در بخش ترانه‌های ماندگار این آهنگ رتبه ۲۸ام و بالاترین رتبه خواننده‌های داخلی را کسب کرد.

پس از مدتی آلبومی نام چقدر سخته به‌صورت غیررسمی و به سبب دزدیده شدن این آلبوم از منزل شخصی‌اش منتشر شد. در سال ۱۳۸۸ رضا صادقی آلبوم سوم خود را به نام «یکی بود یکی نبود» منتشر کرد.
رضا صادقی در نظرسنجی معتبر موسیقی دهه ۸۰ ایران به عنوان‌های محبوب‌ترین چهره، بهترین اجرای صحنه‌ای، بهترین آلبوم رتبهٔ اول را کسب کرد و در بخش قطعهٔ هیت، بهترین خواننده رتبه دوم را کسب نمود.

وی در سال ۱۳۹۰ آلبوم دیگری به نام دیگه مشکی نمی‌پوشم را ارائه کرد. قطعه ۵ این آلبوم به همین نام است.
در پی اعلام نام این آلبوم شایعات نادرستی مبنی بر اتمام مشکی‌پوشی وی بیان می‌شد که پس از توضیحات خود رضا صادقی و قسمت پایانی این ترک مشخص شد که در این ترانه رضا صادقی می‌گوید: واسه رفتن از این دنیا دیگه مشکی نمی‌پوشم. در این آلبوم شعر ۱۲ آهنگ را خود رضا صادقی گفته‌است.

در سال ۹۲ با شرکت تحت قرار دادش و پس از ارائه ۴ آلبوم با همکاری این شرکت به مشکل برخورد و اجازهٔ اجرای ترانه‌های معروف خود را در کنسرت‌ها نداشت و پس از یک سال سکوت آلبوم همین را در شرایط عجیب وارد بازار کرد. این آلبوم پیش از این، قرار بود با نام «عاشقتم» وارد بازار شود.

رضا صادقی در سال ۹۳ آلبوم خود را با نام فقط گوش کن به عنوان دومین همکاری اش با آوای هنر ارائه کرد.

در سال ۱۳۹۴ اثر وی «شب بارونی» او به‌صورت شخصی و اینترنتی منتشر شد و فروش حاصل از آن خرج امور خیریه شد.

پس از آن طی همکاری با مؤسسهٔ فرهنگی هنری آراد در سال ۹۷، وی توانست قطعات پرطرفدار قدیمی اش را در کنسرت اجرا نماید.