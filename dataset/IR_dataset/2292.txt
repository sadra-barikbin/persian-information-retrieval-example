قیمت قیر در سال 2018 و 2019 و آینده آن

آینده نامعلوم قیمت قیر پس از شیوع بیماری کرونا در دنیا و کاهش 35% مصرف آن و همچنین طوفان های سیاسی سال های 2018 و 2019 از جمله چندین طوفان سیاسی، ‌اقتصادی، بازار محصولات نفتی را در نوردیده‌ و قیمت قیر را با نوسان شدید مواجه کرده‌ است. رویدادهایی مثل خروج ایالات متحده از برجام و تشدید تحریم‌ها علیه ایران، آغاز جنگ تجاری میان چین و ایالات متحده، و تشدید تنش‌های ژئوپلیتیک در خلیج فارس تنها چند مورد از دهها رویدادی هستند که در سال 2018 و 2019 روی بازار قیر تأثیرگذاشتند.

شدت تنش‌های سیاسی، ‌اقتصادی در سال های 2018 و 2019 تا حدی بوده که برخی معتقدند پیش‌بینی قیمت محصولات نفتی و به طور خاص قیر به امری ناممکن تبدیل شده است. با وجود این، خبرگزاری‌ها، گزارشگران و تحلیلگران حوزه قیر با دقتی بیش از گذشته به رصد شرایط موجود می‌پردازند تا آینده این محصول صادراتی را به دقیق‌ترین شکل ممکن پیش‌بینی کنند.

عواملی که در سال 2018 بر قیمت قیر موثر بودند. 

قیمت قیر هر ساله رویدادهای سیاسی بسیاری را پشت سر می‌گذارد و تحت تأثیر این رویدادها افزایش یا کاهش را تجربه می‌کند. 

در سال 2018، رویدادهایی همچون کاهش تولید نفت در ونزوئلا، خروج ایالات متحده از توافق هسته‌ای با ایران و تصمیم سازمان اوپک برای کاهش تولید نفت در کشورهای عضو، صادرات و واردات قیر در جهان و به ویژه آسیا را به شدت تحت تأثیر قرار داد. 

نوسانات قیمت قیر در سال 2018 به اوج خود رسید؛ کمترین میزان قیمت قیر در طول سال، 305 دلار و بیشترین قیمت آن 420 دلار بود. اختلاف 100 دلاری میان کمترین و بیشترین قیمت قیر در سال 2018، تحلیلگران را با ابعاد جدیدی از تأثیرپذیری بازار قیر مواجه کرد. 

به گزارش خبرگذاری های اقتصادی قیر یکی از فرآورده‌های جانبی پالایش نفت خام است که در سال 2018 بیش از ۱۰۰ میلیون تن قیر در جهان مورد استفاده قرار گرفته از این میزان حدود ۴۰ درصد آن در قاره آسیا مصرف شده است. سهم قاره آمریکا و حوزه کارائیب حدود ۳۰ درصد بوده و ۱۸ درصد در کشورهای اروپایی مصرف شده است. 

جدول عوامل موثر بر قیمت قیر در سال 2018: 


عواملی که در سال 2019 بر قیمت قیر موثر بودند 

در سال 2019، آشفتگی سیاسی در سطح جهان، در مقایسه با سال 2018 نوسانات بیشتری را به قیمت قیر تحمیل کرد. در این سال جنگ تجاری چین و ایالات متحده آغاز شد که افزایش قیمت نفت خام و قیر را به دنبال داشت. 

مهمترین رویدادهای تأثیرگذار بر قیمت قیر در سال 2019 عبارت بودند از حمله به نفتکش‌ها در خلیج فارس، هدف قراردادن پهباد آمریکایی از سوی ایران، توقیف نفتکش بریتانیایی در آبهای خلیج فارس، و حمله به تأسیسات نفتی آرامکو در عربستان سعودی.

با وجود نوسانات شدید بازار قیر در سال 2019، قیمت قیر در نیمه دوم سال کاهش غافلگیرکننده‌ای را تجربه کرد. پس از تصمیم سازمان جهانی دریانوردی (IMO) در خصوص ضرورت استفاده از سوخت‌های کم‌سولفور، قیمت قیر روند کاهشی به خود گرفت. 

سال 98 سال سرنوشت ساز : 

طبق نظر اکثر کارشناسان و حتی شخص وزیر نفت سال 98 سالی بسیار مهم در ضمینه تولید و صادرات قیر بوده است. در این خصوص روزنامه شرق گزارشی مفصل مرتبط با این مهم انتشار داد که در آن تاکید شده بود وزیر نفت پس از رونمایی از لایحه بودجه ۹۸ عنوان کرده قیمت نفت معادل ۵۴ دلار در بودجه در نظر گرفته شده است. طبق گفته تیم اقتصادی دولت، متوسط نرخ ارز در بودجه سال جاری پنج ‌هزار و هفتصد تومان خواهد بود و درآمدهای نفتی دولت در بودجه سال 98 حدود 142.5 هزار میلیارد تومان پیش‌بینی شده است. با این حساب، دولت برای بودجه ۲۵ میلیارد دلار درآمد نفتی در نظر گرفته است؛ اما این تمام درآمدهای نفتی کشور در سال جاری نخواهد بود، چراکه طبق لایحه بودجه، معادل 20 درصد از مجموع درآمدهای نفتی سهم صندوق توسعه ملی و 14.5 درصد سهم شرکت ملی نفت و شرکت ملی گاز ایران است؛ بنابراین درآمد نفتی دولت در بودجه باید بیش از ۳۸ میلیارددلار باشد. 

رویدادهای موثر بر قیمت قیر در سال 2018: 

پیش‌بینی قیمت قیر در سال 2020

شیوع ویروس کرونا در چین و سپس گسترش آن به اقصا نقاط جهان منجر به کاهش 30 درصدی قیمت قیر در نیمه اول سال 2020 شد. 

کاهش تقاضا برای قیر در چین منجر شد که قیمت این محصول صادراتی در خاورمیانه و سایر کشورهای آسیا افت شدیدی را تجربه کند. سایر کشورهای واردکننده قیر مثل اندونزی و ویتنام نیز به دنبال بحران اقتصادی و کاهش نرخ ارز ملی در برابر نرخ دلار، تقاضای خود برای قیر را کاهش داده‌اند. 

شرکت‌های کشتیرانی نیز به شدت از بحران کرونا متضرر شده‌اند. 

بسیاری از تحلیلگران معتقدند این شرایط ممکن است در نیمه دوم سال 2020 نیز ادامه پیدا کرده و صادرات قیر را تحت الشعاع قرار دهد. 

ویدیو موشن اتفاقات موثر بر قیمت قیر در سال 2018 و 2019:

در لینک این مقاله ویدیو موشن تفصیلی تمامی اتفاقات سال 2018 و 2019 و اثرات آن بر قیمت قیر بشکه و فله مورد بررسی قرار گرفته است.