تحت تأثیر همان شرایط اقلیمی کم باران منابع آب شهرستان نیز از کمیت و کیفیت مطلوبی برخوردار نیست. منابع آب سطحی عموماً شامل رودخانه‌های فصلی است که تنها در زمان وقوع بارندگی سیلاب در آن‌ها جریان دارد رودخانه فخرود طولانی‌ترین رود شهرستان به‌شمار می‌رود که سیلاب‌های فصلی را از سرشاخه‌های ارتفاعات غربی و جنوبی جمع‌آوری و به سمت شرق و افغانستان هدایت می‌کند. رودخانه گزیک نیز که بخشی از حوزه آبریز آن در شهرستان قاینات قرار دارد. در همین جهت غربی شرقی روان آب آب ارتفاعات شمالی شهرستان را پس از عبور از دشت‌های پدخل و گزیک به افغانستان هدایت می‌نماید. به منظور استفاده از این منابع دو سازه آبی شامل سد دهانه رزه و بند انحرافی گاویج طراحی و اجرایی شده که با بهره‌برداری از آن‌ها امکان استفاده از میلیون‌های متر مکعب آب که همه ساله از دسترس خارج می‌گردید فراهم شده‌است می‌شود این سازه‌ها قادر به کنترل بیست و هفت میلیون متر مکعب آب در سال هستند. بررسی‌های آماری انجام شده بر روی دبی رودخانه‌های مسیر نشان می‌دهد که بهره ره برداری از این سازه‌ها ده درصد منابع آب قابل بهره‌برداری شهرستان را افزایش خواهد داد.

دشتهای شهرستان از منابع آب مناسبی برخوردار نبوده و عمدتاً کیفیت آب نیز چنان مطلوب نیست ۱۹۸ رشته چاه عمیق و نیمه عمیق و۸۳۱ رشته چشمه و قنات دایردر شهرستان وجود دارد که ۵۹/۷۶میلیون متر مکعب از آب‌های زیر زمینی را برداشت می‌کند همین میزان اندک نیز بیلان منفی دشت‌های شهرستان را در پی داشته به گونه‌ای که در سال ۸۵ دشت‌ها با کسری ۱۴ میلیون متر مکعبی مواجه بوده‌اند. بیشتر قنوات شهرستان نیز از نوع هوازی بوده که تنها در شرایط طبیعی جریان دارد و بیشتر آن‌ها طی دهه اخیر به دلیل خشکسالی با کمبود شدید و خشکی فصلی مواجه شده‌است.