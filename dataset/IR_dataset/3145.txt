ستاره انرژی برای هر کدام از محصولات به صورتی جداگانه و متفاوت برنامه‌ریزی شده‌است که تما این معیارهای توسط آژانس، ارزیابی و اعمال می‌شوند. لیست زیر عمده توجه این گواهی را شامل می‌شود که از وب‌گاه ستاره انرژی اخذ شده:
* وسایل خانگی
از اوایل ۲۰۰۸، یخچالهای متوسط احتیاج به صرف انرژی کمتر به مقداری نزدیک به ۲۰٪ دارند تا زیر استاندارد قرار نگیرند. ماشین‌های ظرف‌شویی نیز باید حداقل ۴۱٪ انرژی کمتر مصرف کنند. دیگر وسایل مانند دستگاه‌های گرمایشی و سرمایشی که دارای نشان زرد رنگ انرژی هستند نیز به تدریج باید فکری در جهت بهبود ساختار کرده تا در رده‌های سبز وارد شوند.
* سیستم‌های گرمایشی و سرمایشی
وسایل گرمایشی اعم از آب‌گرمکن، وسایل تأسیساتی و شوفاژخانه‌ای، سیستم‌های تهویه مطبوع و کوره‌ها و تشکیلاتشان به علاوه دستگاه‌های خنک‌کننده مانند کولر و دیگر وسایل باید زیر نظر این استاندارد باشند و همچنین با ایجاد فرهنگ جدید برای صرفه جویی در مصرف انرژی در جامعه نیز همگام باشد. کولرهای داخلی و کوچک همچنین براساس استانداردهای آژانس باید ۱۰٪ کمتراز دیگر وسایل انرژی مصرف کنند.
* وسایل الکترونیکی
ستاره انرژی تلویزیون ۳۰٪ ارتقا می‌باید و پس از این تلویزون‌ها نباید بیشتر از این مقدار برق مصرف کنند. این استاندارد همچنین برای حالت استندبای تلویزیون نیز جزئیاتی را در نظر گرفته‌است. همچنین این استاندارد برای دیگر وسایل الکترونیک داخل خانه مانند تلفن بی‌سیم، باتری، شارژر، ویدیو و آداپتورهای خارجی استانداردی برابر با ۹۰٪ کاهش در انرژی را در نظر گرفته‌است.
* لامپ‌های روشنایی
ستاره انرژی لامپ فلورئورسان کاهش انرژی توسط این لامپها را نزدیک به ۷۵٪ کمتر از لامپ‌های رشته‌ای معمولی برق نشان می‌دهد و طول عمرشان نیز نزدیک ده برابر بیشتر است.
* دفاتر خانگی
نوع جدیدی از ستاره انرژی که برای رایانه‌های رومیزی در ۲ ژوئیه ۲۰۰۷ نظر گرفته شده‌است تأکید می‌کند که این دستگاه‌ها یا باید ۸۰٪ بیشتر از قبل کاهش مصرف بدهند یا دیگر نمی‌توانند گواهی ستاره انرژی را داشته باشند و باید دست به طراحی دوباره بزنند.
* ساختمان

خانه‌های جدیدی که زیر استاندارد ستاره انرژی تولید می‌شوند نسبت به خانه‌های معمولی نزدیک به ۱۵٪ کمتر انرژی را هدر می‌دهند. این خانه‌ها به صورت کامل انواع استانداردها اعم از عایق‌بندی، استفاده از پنجره‌های دو جداره، وسایل سرمایشی و گرمایشی مناسب آن خانه، لوله کشی استاندارد گرمایشی و سرمایشی و عایق بندی و… را دارا می‌باشند.