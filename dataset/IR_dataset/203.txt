شروع بازی‌های ملی و ورزشگاه خانگی

تیم ملی فرانسه اولین بازی ملی خود را در سال ۱۹۰۴ انجام داد. استادیوم خانگی که فرانسه برای بازیهای ملی خود از آن استفاده می‌کند، ورزشگاه استادو فرنس (Stade de France) در شهر سنت دنیس (Saint-Denis) از توابع پایتخت فرانسه می‌باشد.

افتخارات تیم ملی فوتبال فرانسه

تیم ملی فرانسه دو بار قهرمان جام جهانی، دو بار قهرمان جام ملتهای اروپا و یک بار قهرمان المپیک و دو بار هم قهرمان جام کنفدراسیون‌ها شده‌است.

بعد از قهرمانی فرانسه در جام کنفدراسیونهای سال ۲۰۰۱، این تیم به همراه آرژانتین به عنوان تنها تیم‌هایی شناخته شدند که سه جام معتبر از نظر فیفا در رده مردان را به خود اختصاص داده‌اند. فرانسه با کشور همسایه اش ایتالیا دارای رقابتی نزدیک و سخت در فوتبال است. ضمن اینکه فرانسه با تیمهای ملی برزیل و انگلیس و آلمان در عرصه جهانی رقابت دارد.

نسلهای طلایی

تیم ملی فوتبال فرانسه بیشترین موفقیت و افتخار خود را در بین نسلهای طلایی فوتبال خود در دهه‌های ۱۹۵۰ و ۱۹۸۰ و اواخر۱۹۹۰ و اواخر ۲۰۱۰ تجربه و کسب کرد. فرانسه همراه با سه تیم اروپایی دیگر تنها تیم‌هایی بودند که در جام جهانی سال ۱۹۳۰ شرکت کردند.

مربیان افتخار آفرین

در جام جهانی سال ۱۹۵۸ هدایت تیم ملی فوتبال فرانسه برعهده ریموند کوپا (Raymond Kopa) و جاست فونتین (Just Fontaine) بود، و فرانسه را در جایگاه سوم جهان قرار دادند. در سال ۱۹۸۴ به کمک اسطوره تکرار نشدنی تاریخ تیم فوتبال فرانسه، یعنی میشل پلاتینی، قهرمانی جام ملتهای اروپا را به دست آوردند. در جام جهانی سال ۱۹۹۸ تیم ملی فوتبال فرانسه با شکست دادن برزیل، در حالیکه میزبان رقابتها هم بود، عنوان قهرمانی جام جهانی را برای اولین بار با سرمربی گری امه ژاکه از آن خود کرد. رهبری تیم در داخل زمین توسط دیدیه دشام صورت می‌گرفت و زین الدین زیدان چهره شاخص تیم ملی فرانسه بود که در نهایت موفق به کسب عنوان برترین بازیکن جام جهانی ۱۹۹۸ نیز شد. دو سال بعد در جام ملتهای اروپای سال ۲۰۰۰ فرانسه با سرمربیگری روژه لومر (Roger Lemerre) قهرمان شد و برای اولین بار در تاریخ فوتبال این تیم در رنکینگ فیفا در جایگاه اول قرار گرفت. این تیم همچنین موفق شد که دو جام کنفدراسیونها را در سالهای ۲۰۰۱ و ۲۰۰۳ به خود اختصاص دهد. در جام جهانی سال ۲۰۰۶ تیم ملی فوتبال فرانسه به فینال مسابقات راه یافت که با بدشانسی در ضربات پنالتی با حساب ۵ بر ۳ از ایتالیا شکست خورد و نایب قهرمان جهان شد.