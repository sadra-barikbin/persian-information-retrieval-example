استقرای ریاضی بیان می‌کند که اگر formula_5 به معنای صدق ویژگی P برای عدد x باشد، برای اینکه formula_5 برای همهٔ اعداد طبیعی صدق کند باید:

:# formula_7 صدق کند، و
:# با فرض اینکه formula_3 صدق می‌کند بتوان ثابت کرد formula_9 نیز صادق است.
به‌این‌ترتیب با ترکیب شرط ۱ و ۲ (در حالت خاص formula_10) می‌توان گفت که formula_11 هم صادق است، در نتیجه بنابر شرط ۲ (در حالت خاص formula_12)، formula_13 هم صادق است. واضح است که با تکرار چندبارهٔ این عملیات می‌توان ویژگی P را برای هر عددی ثابت کرد، ازین‌رو formula_3 برای همهٔ اعداد k صادق است.

فرمول ساده و کاربردی‌ای که برای محاسبهٔ n عدد اول وجود دارد را می‌توان با استقرای ریاضی ثابت کرد. بنابر این فرمول:
formula_15
برای اثبات این فرمول، نخست باید توجه کرد که فرمول برای ۱ صادق است (formula_16). سپس فرض می‌شود که فرمول برای k عدد طبیعی اول صادق باشد:
formula_17
آن‌گاه:
formula_18
formula_19
formula_20
formula_21(تجزیهٔ دوجمله‌ای صورت)
بنابراین فرمول برای formula_22 صدق می‌کند. بنابر استقرای ریاضی این امر نشان‌دهندهٔ این است که فرمول فوق برای هر کدام از اعداد طبیعی صادق است.

روش صوری‌تر برای بیان استقرای ریاضی (بدون استفاده از «ویژگی» های عدد) این است که A یک مجموعهٔ ناتُهی در نظر گرفته شود و شرط گذاشته شود که
:# عدد ۱ عضوی از مجموعهٔ A باشد، و
:# با فرض اینکه k عضوی از مجموعهٔ A باشد بتوان ثابت کرد که formula_23 عضوی از مجموعهٔ A است.
به‌این‌ترتیب ثابت می‌شود که A مجموعهٔ همهٔ اعداد طبیعی است.

شرط ناتهی بودن مجموعهٔ A به این دلیل است که مجموعه تهی «کوچکترین عضو» ندارد و هر مجموعهٔ ناتهی «کوچکترین عضو» دارد. این اصل را، که به اصل خوش‌ترتیبی موسوم است، می‌توان با استقرای ریاضی ثابت کرد. فرض شود A «کوچکترین عضو» نداشته باشد و B مجموعهٔ همهٔ اعداد طبیعی‌ای باشد که عضو A نیستند. مشخص است که عدد ۱ عضو A نیست (چرا که اگر ۱ عضو A بود A «کوچکترین عضو» داشت)، و علاوه‌براین اگر ۱ تا k عضو A نباشند، k+1 هم عضو A نیست (درغیراین‌صورت k+1 کوچکترین عضو A می‌بود)، پس ۱ تا k+1 در A نیستند. ازین امر نتیجه می‌شود که ۱ تا n برای هر عدد طبیعی n عضو A نیستند و ثابت می‌شود که formula_24.

همچنین می‌توان اصل استقرای ریاضی را با استفاده از اصل خوش‌ترتیبی ثابت کرد.
«اصل استقرای ریاضی کامل» را هم می‌توان به عنوان نتیجهٔ اصل استقرای ریاضی به دست آورد. این اصل زمانی به کار می‌آید که برای اثبات formula_4 علاوه بر formula_3 باید formula_27 نیز برای همهٔ اعداد طبیعی formula_28 مفروض باشد. در این حالت بر اساس «اصل استقرای ریاضی کامل»، اگر A مجموعه‌ای از اعداد طبیعی باشد،
:# عدد ۱ عضوی از مجموعهٔ A باشد، و
:# با فرض اینکه formula_29 اعضای مجموعهٔ A باشند بتوان ثابت کرد که formula_23 عضوی از مجموعهٔ A است،
آنگاه A مجموعهٔ همهٔ اعداد طبیعی است.