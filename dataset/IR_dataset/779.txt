کارت رابط شبکه سخت‌افزار رایانه به صورت کارتی در شیارهای توسعه مادربورد کامپیوتر قرار می‌گیرد و کامپیوتر را به شبکه متصل می‌کند.

اکثر کامپیوترها این کارت را به صورت built-in دارند (به این معنا که آن‌ها بخشی از مدار برد اصلی هستند) اما همچنین می‌توان کارت شبکه را برای افزایش و بهبود عملکرد کامپیوتر به آن افزود.

کارت شبکه واسطی است بین کامپیوتر و شبکه. کارت شبکه چه برای شبکه کابلی یا بی‌سیم، چه شبکه اینترنت یا wi-fi، و چه کامپیوتر رومیزی یا لپ تاپ یا سرور بخشی حیاتی و ضروری است.
کامپیوترها جهت اتصال به هم و استفاده از برنامه‌های هم و اشتراک برنامه‌ها از نظر سخت‌افزاری احتیاج به کارت شبکه یا LAN Card دارند. که به‌طور معمول در بازار دو نوع کارت معمول می‌باشد. یک نوع آن‌ها کارتهاِی ۱۰ در ۱۰ بوده و نوع دیگر کارتهای ۱۰ در ۱۰۰ می‌باشند. جهت کنترل اتصال درست کارت شبکه به کامپیوتر می‌توانید روی آیکون My Computer کلیک راست نموده و سپس روی Properties کلیک کنید باکسی با عنوان system properties باز می‌شود به زبانهٔ Hardware رفته و در قسمت Device manager بر روی دکمه Device manager کلیک نمایید. باکس دیگری با عنوان Device manager گشوده می‌شود. در بین ابزارهای نصب شده باید در قسمت Network adapters، نام ومشخصات کارت شبکه شما وجود داشته باشد.
اگر در این بخش علامت سؤال یا تعجب به شکل زرد رنگ وجود داشته باشد نشان می‌دهد که راه انداز (Driver) کارت شبکه شما ناقص بوده و درست نصب نشده‌است و بایستی طبق روشهای Hardware settings آن را برداشته(Remove) و با Refresh، یا از قسمت Add new hardware در بخش کنترل‌پنل (Control panel) درایور یا راه انداز مناسب و صحیح آن را نصب نمایید.
برای نصب کارت شبکه احتیاج به برنامه مخصوص نصب آن کارت هم داریم. (device driver)