شمار فرزندان حسن و تعداد دختران و پسران وی مختلف ذکر شده‌اند: ابن سعد ۲۵ فرزند، ۹ دختر و ۱۶ پسر؛ مصعب بن عبدالله ۱۷ فرزند، ۶ دختر و ۱۱ پسر؛ بلاذری ۱۱ فرزند، ۲ دختر و ۹ پسر؛ یعقوبی ۸ پسر؛ مفید ۱۵ فرزند، ۷ دختر و ۸ پسر؛ عمری ۱۶ فرزند، ۵ دختر و ۱۱ پسر؛ ابن شهرآشوب ۲۱ فرزند، ۷ دختر و ۱۴ پسر ذکر می‌کنند. محمدتقی شوشتری دربارهٔ شمار فرزندان حسن و تعداد پسران و دختران نظری قطعی نداده‌است. مادلونگ تاحدودی قطعی، زید، حسن، طلحه، عمرو، قاسم، ابوبکر، عبدالرحمن، حسین اثرم، عبدالله، امّ‌الحسین، امّ‌عبدالله، فاطمه، رقیه و امّ‌سلمه را فرزندان وی می‌داند. ابن عنبه اسماعیل، حمزه و یعقوب را نیز آورده‌است. مادلونگ، این که حسن نام دو تن از فرزندانش را محمد نهاده و نام هیچ‌یک را علی ننهاده، دلیلی بر شباهت به محمد پدربزرگش و پیروی از سیاست‌های او می‌داند.

حسن و حسین تنها نوادگان مرد پیامبر بودند که نسل‌های بعدی از آن‌ها به‌وجود آمدند. ازاین‌رو، هر شخصی که می‌گوید نسب او به پیامبر می‌رسد، یا با حسن نسبت دارد یا با حسین. حسن و حسین از این نظر با برادرخوانده‌های خود، نظیر محمدِ حَنَفیّه، هم تفاوت دارند. پدر حسن، علی بن ابی‌طالب، پسرعمو و داماد پیامبر و مادرش فاطمه زهرا، دختر محمد هردو از خاندان بنی‌هاشم و از قبیلهٔ قُرَیْش‌اند. بنی‌هاشم از خاندان‌های برجسته و نژاده، ولی تهیدست در مکّه بود.

اسامی همسران، کنیزان و فرزندان مشهور وی به شرح ذیل است:
# ام‌بشیر بنت ابومسعود
## زید بن حسن (۲۰ یا ۲۵ — ۱۲۰)
## ام‌حسن بنت حسن
## ام‌حسین بنت حسین
# خوله بنت منظور
## حسن مثنی (۴۱ — ۸۵)
## حسین اثرم
# ام‌الحق بنت طلحه
## طلحه بن حسن
# فاطمه
# ام‌کلثوم بنت فضل
# نفیله ام‌عمرو
## عمر (عمرو) بن حسن (پس از ۴۸ — شاید ۱۰ محرم ۶۱)
# زینب بنت یسبع
# صافیه ام‌عبدالرحمن
## عبدالرحمن بن حسن (؟ — ۱۰ محرم ۶۱)
# جعده بنت اشعث
# نرگس ام‌فروه
## قاسم بن حسن (۴۷ یا ۴۸ — ۱۰ محرم ۶۱)
# رمله بنت سلیل
## ابوبکر بن حسن (؟ — ۱۰ محرم ۶۱)
## عبدالله بن حسن (۴۸ — ۱۰ محرم ۶۱)
# نامعلوم
## بشر بن حسن (؟ — ۱۰ محرم ۶۱)
## فاطمه بنت حسن
## ام‌سلمه بنت حسن
## رقیه بنت حسن
## اسماعیل بن حسن
## حمزه بن حسن
## یعقوب بن حسن
## ام‌عبدالله بنت حسن