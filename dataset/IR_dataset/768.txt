با تحقیقات صورت گرفته توسط محققین حقوق بشر و وکلای حقوق بشر از جمله دیوید ماتاس و دیوید کیلگور، اثبات شده‌است که تعداد زیادی از تمرین‌کنندگان فالون‌دافا به منظور برداشتن اعضای بدنشان برای فروش توسط حزب کمونیست چین، به قتل رسیده‌اند. این امر اولین بار، در سال ۲۰۰۶ به خارج از مرزهای چین نفوذ کرد. تحقیقات ماتاس و کیلگور نشان می‌دهد که در چین می‌توان در کمتر از دو هفته اعضای بدن دریافت کرد که شامل قلب، کبد، کلیه، قرنیه و شش می‌شود. این، در حالی است که در کشورهای دیگر از جمله کانادا. بیش از دو سال زمان لازم است تا عضو مورد نظر که با بدن بیمار تطابق داشته باشد، یافت شود.

همچنین، آمار فروش اعضای بدن در چین نشان می‌دهد که از زمان ممنوعیت تمرین فالون‌گونگ و از زمان شروع آزار و شکنجه توسط حزب کمونیست چین در سال ۱۹۹۹ در چین، تعداد آمار فروش اعضای بدن در چین، به طرز عجیبی افزایش یافت.

کتاب «محصول خونین» که توسط دیوید ماتاس و دیوید کیلگور وکلای حقوق بشر کانادایی نوشته شده‌است، اطلاعات دقیقی از برداشتن اعضای بدن ارائه می‌دهد. کتاب «قلب من فروشی نیست» نیز در زمینه برداشتن اعضای بدن در سال ۱۳۹۱ در ایران منتشر شد.
ا
تان گاتمن، متخصص در امور چین نیز در کتاب خود با نام «قتل‌عام» بیش از ۵۲ مورد از موارد شکنجه و آزار تمرین‌کنندگان فالون‌گونگ را با جزئیات ذکر کرده‌است. برخی از موارد، توسط اعضای خانواده افرادی که به قتل رسیدند در خارج از مرزهای چین بیان شده‌است و تعدادی نیز توسط خود افراد پس از آن‌که موفق به فرار از چین شده‌اند، بیان شده‌است. در بسیاری از موارد نیز، تمرین‌کنندگانی را که حاضر به دست کشیدن از عقاید خود نبودند، مجبور به کار در اردوگاه کار اجباری در چین کرده و به صورت دوره‌ای آزمایش‌های مختلفی روی آن‌ها انجام می‌شد تا در صورت یافتن فرد متقاضی، از اعضای بدن وی استفاده کنند.

براساس آمار به دست آمده، بیش از ۶۴ هزار تمرین‌کننده‌ی فالون‌گونگ برای فروش اعضای بدنشان در چین به قتل رسیده‌اند. تحقیقات نشان می‌دهد که برداشت اعضای بدن در سال‌های اخیر شامل مسلمانان اویغور و تبتی‌ها نیز می‌شود که حزب کمونیست همیشه قصد سرکوب آن‌ها را داشته‌است؛ اما بخش اعظم اعضای بدن را تمرین‌کنندگان فالون‌گونگ تشکیل می‌دهند.