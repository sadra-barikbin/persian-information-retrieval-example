الکساندر همیلتون (زاده ۱۱ ژانویه ۱۷۵۵ یا ۱۷۵۷ در چارلستون، نویس (سنت کیتس و نویس کنونی) – درگذشته ۱۲ ژوئیه ۱۸۰۴ در نیویورک) دولتمرد آمریکایی و از پدران بنیان‌گذار ایالات متحده آمریکا بود. او از مفسران و مروجان اثرگذار قانون اساسی ایالات متحده آمریکا، و نیز مؤسس نظام مالی این کشور، حزب فدرالیست، گارد ساحلی ایالات متحده آمریکا، و روزنامهٔ "نیویورک پست" بود. همیلتون به عنوان نخستین وزیر خزانه‌داری، مؤلف سیاست‌های اقتصادی دولت جرج واشنگتن بود. او پیشگام تأمین بودجهٔ ایالات به وسیلهٔ دولت فدرال، و نیز تأسیس یک بانک ملی، نظام تعرفه‌ها، و روابط تجاری دوستانه با بریتانیا بود. بینش او شامل یک دولت مرکزی قدرتمند و یک قوه مجریه پرتوان، یک اقتصاد تجاری قوی، به همراه یک بانک ملی و حمایت از تولید، و نیز ارتش قدرتمند بود.
این دیدگاه از سوی توماس جفرسون و جیمز مدیسون که یک حزب رقیب را ایجاد کردند به چالش کشیده شد. آنان حامی ایالت‌های قدرتمند مستقر در آمریکای روستایی و حفاظت شده به وسیلهٔ میلیشیاهای ایالتی به جای ارتش و نیروی دریایی قدرتمند ملی بودند. آنان همیلتون را به خاطر دوستی بیش از حد با بریتانیا و به‌طور کلی سلطنت و این که بیش از حد جهت‌گیری وی به سوی شهرها، کسب و کارها و بانک‌ها بود، محکوم می‌کردند.

همیلتون در نگارش مجموعه مقالات فدرالیست که اثری بسیار تأثیرگذار بر تدوین قانون اساسی و نظام حکومتی ایالات متحده به جا گذاشت، نقشی اساسی داشت. او نمایندهٔ ایالت نیویورک در مجلس قانون‌گذاری و کنگره قانون اساسی و از مدافعان قانون اساسی ایالات متحده و جایگزینی فدراسیون آمریکا به جای کنفدراسیون آن هنگام بود. او در جنگ‌های استقلال ایالات متحدهٔ آمریکا هم شرکت داشت و در سال‌های ۱۷۹۹ و ۱۸۰۰ میلادی فرمانده ارتش این کشور بود.

همیلتون حاصل روابط خارج از زناشویی در چارلستون، نویس می‌باشد. او در کودکی یتیم شد و سرپرستی او را تاجری موفق بر عهده گرفت. وقتی به نوجوانی رسید او به نیویورک فرستاده شد تا تحصیلات خود را ادامه دهد. نقش در جنگ انقلاب آمریکا در همان ابتدا آغاز شد. در ۱۷۷۷، او کمک بزرگی در کنار ژنرال جرج واشنگتن در اداره ارتش قاره‌ای بود. بعد از جنگ، او به عنوان نماینده نیویورک به کنگره کنفدراسیون انتخاب شد. او بعدها از این کار استعفا داد تا به کار حقوقی بپردازد و بانک نیویورک را قبل از ورود به سیاست تاسیس نمود. همیلتون رهبری بود که به دنبال جایگزینی دولت ضعیف کنفدرال تحت اصول کنفدراسیون بود. او گردهمایی آناپولیس (۱۷۸۶) را رهبری کرد. که کنگره را به دعوت برای همایش قانون اساسی (ایالات متحده) تحریک نمود. او با نگارش ۵۱ مقاله از ۸۵ مقاله سلسله مقالات فدارالیست به تصویب قانون اساسی ایالات متحده کمک نمود. مقالاتی که هنوز یکی از مراجع اصلی در باره قانون اساسی ایالات متحده می‌باشند.

همیلتون وزارت خزانه‌داری ایالات متحده آمریکا را به عنوان عضو معتمد کابینه اول واشنگتن بر عهده گرفت. همیلتون توانست با موفقیت قدرتی که قانون اساسی مقرر کرده بود برای تشکیل بدهی ملی، برای بدهی دولت، و برای ایجاد بانک ایالات متحده که توسط دولت پشتیبانی می‌شد(نخستین بانک ایالات متحده) را راه‌اندازی کند. این برنامه‌ها به طور عمومی با ملیات بر واردات و بعدتر با قانون مناقشه برانگیز مالیات ویسکی انجام شدند. او با روابط دوستانه با انقلابیون فرانسه مخالفت کرد. دیدگاه‌های همیلتون مبنای حزب فدرالیست شد که مخالف دیدگاه های حزب جمهوری‌خواه دموکرات به رهبری توماس جفرسون و جیمز مدیسون بود. در ۱۷۹۵، او به کار حقوقی خود در نیویورک بازگشت. او جنبشی را علیه جمهوری اول فرانسه بین ۱۷۹۸ تا ۹۹ تحت ریاست جمهوری جان آدامز به راه انداخت و فرمانده ژنرال ایالات متحده شد که دوباره متولد شده و مدرن شده و آماده نبرد شده‌بود. ارتش درگیر نبرد نشد غیر از یک شبهه جنگ و همیلتون از دیدگاه دیپلماتیک آدمز به شدت عصبانی شد. مخالفت او با انتخاب مجدد آدمز به شکست حزب فدارالیست در ۱۸۰۰ انجامید. جفرسون و آرون بِر در انتخاب ریاست جمهوری از طریق الکتروال کالج مساوی شدند که در آن همیلتون به شکست آرون بِر، که او را غیر بنیادی می‌دانست، و کمک به انتخاب جفرسون بر خلاف اختلاف فلسفی کمک نمود.

همیلتون به کارهای حقوقی و تجاری خود در نیویورک ادامه داد و همزمان در پایان دادن به تجارت قانونی برده فعالیت می‌کرد. معاون رییس جمهوری آرون بِر برای گاورنر ایالت نیویورک در سال ۱۸۰۴ به رقابت پرداخت و همیلتون نیز علیه وی در انتخابات شرکت جست. اینکار همیلتون برای آرون بِر خوش نیامد و همیلتون را به دوئلی در یازدهم ژوئیه ۱۸۰۴ دعوت کرد. در جریان دوئل همیلتون عمداً به آسمان شلیک نمود با این حال آرون بِر به سمت همیلتون شلیک کرد که در اثر اصابت گلوله همیلتون جان خود را یک روز بعد از دست داد. در فرهنگ عامه همیلتون به سیاست مداری اندیشمند و اقتصاددانی که غالباً بی‌تاب است شهره دارد. ایده‌های همیلتون شالوده دولت و اقتصاد آمریکا را بنیان نهاده‌است.