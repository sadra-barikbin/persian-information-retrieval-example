زمانی که کریس مشغول جمع‌آوری مدرک ضد آمبرلا، در اروپا بود؛ خواهرش به شهر آمد تا با او ملاقات کند. کلر ردفیلد بی‌خبر از همه جا پا به شهر راکون گذاشت و با لیان اسکات کندی آشنا شد. کلر متوجه شد که برادرش شهر را ترک کرده و به همراه لیان، موفق شدند از شهر بگریزند. کلر پس از فرار از شهر، به دنبال برادر خود به اروپا رفت. اما در آنجا توسط نیروهای امنیتی آمبرلا دستگیر و به جزیرهٔ راکفورت تبعید شد. او موفق شد به لیان ایمیلی فرستاده و از او درخواست کرد تا وضعیت خود را به کریس گزارش کند. لیان نیز کریس را در جریان قرار داد و سپس کریس برای نجات خواهر خود به سمت جزیرهٔ راکفورت حرکت کرد.
کریس پس از ورود به جزیره با رودریگو خووان راول روبه رو شد. رودریگو کریس را در جریان رویدادهای پیش آمده برای کلر، در جزیره قرار داد. رودریگو خیلی زود طعمهٔ موجودی به نام زالوی بزرگ شد، اما کریس موفق شد از این حمله زنده بماند. او جستجوی خود را برای یافتن و نجات کلر آغاز کرد. جزیرهٔ راکفورت مکانی بود که آلکسیا آشفورد و برادرش آلفرد آشفورد در آن حضور داشتند. پس کریس مجبور بود خود را درگیر ماجراهای آن دو نیز کند. اما جالب تر از تمام این رویدادها، حضور آلبرت وسکر در جزیره بود. وسکر برای گرفتن ویروس T.VERONICA و همچنین نابود کردن آلکسیا، پا به راکفورت گذاشته بود. طولی نکشید که وسکر و کریس با یکدیگر روبه رو شدند. کریس متوجه شد که وسکر زنده‌است، اما او دیگر یک انسان طبیعی نبود. آلبرت به سمت کریس حمله می‌کند و کریس با مشتی که به صورت وسکر می‌زند، متوجه می‌شود که چشمان وسکر قرمز رنگ شده‌است. آلبرت وسکر به یک انسان تکامل یافته تبدیل شده بود. درست زمانی که کریس در دستان وسکر در حال مرگ بود، وسکر پس از صحبت‌های آلکسیا، کریس را رها می‌کند و این بخت را به او می‌دهد تا زنده بماند. کریس همچنان در حال جستجوی کلر در جزیره بود. او سرانجام کلر را درحالی که در پشت پلکان عمارت آشفورد اسیر بود، پیدا می‌کند. سرانجام کریس پس از نبرد با آلکسیا و نابود کردن او موفق می‌شود تا راهی برای خروج از جزیره بیابد، اما وسکر، کلر را گروگان گرفته و کریس را به دنبال خود می‌کشاند. آلبرت اجازه می‌دهد تا کلر برود اما حالا او می‌توانست توانایی‌های خود را به کریس نشان دهد. کریس به هر شکل ممکن موفق می‌شود از دست وسکر گریخته و به همراه کلر از جزیره خارج شود. او مصمم تر از همیشه در اندیشهٔ رسوا کردن آمبرلا و فعالیت‌های غیرقانونی و غیرانسانی آن بود.
پس از رویداد راکفورت، کریس برای ادامهٔ فعالیت‌هایش ضد آمبرلا به جیل پیوست. جیل موفق شده بود پیش از نابودی شهر راکون، به همرا بری بارتون از شهر فرار کند. کریس و جیل در ادامه به یک گروه ضد آمبرلا و ضد سلاح‌های بیولوژیکی پیوستند. آن دو در طول پنج سال آینده فعالیت‌های زیادی را برای جمع‌آوری مدارک ضد آمبرلا انجام دادند…