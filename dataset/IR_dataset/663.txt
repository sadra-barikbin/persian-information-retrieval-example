طلا تپه درپنج کیلومتری حاشیه شمال شهر شبرغان موقعیت دارد که با ٢٢ هزار اثر مکشوفه مطلای دوره شهنشاهی تخاری تبار کوشانی از بینظیر ترین آثار تاریخی جهان میباشد و بیانگر آن است که جوزجان در قدیم از ساحات بسیار مهم و محل تلاقی فرهنگ ها و تمدن های بشری بوده که جزوی از افتخارات بزرگ و تاریخی مردم افغانستان به شمار میرود.

هیئت ترکیبی باستان شناسی افغانستان و شوروی سابق سال های زیادی را به کاوش محلات باستانی باختر سپری کردند و نخستین کارشان را درسال ١٩۶٨ درپنج کیلومتری شرق شهرشبرغان آغاز نمودند. این هیئت ١٠ سال تمام درین ساحه بکار ادامه داد و کار آنها در زمستان سال ١٩٧٩ میلادی به پایه اکمال رسيد. آنها طی کاوش های ده ساله بین سالهای ١٣٥۶ و ١٣٥٧ توانستند هفت قبر امپراطوری کوشانیان را کشف کنند که به نسبت محدودیت های زمانی شش قبر آن حفر گردید و قبر هفتم که به احتمال قوی باستان شناسان قبر شخص شاه بود در جنگ های داخلی غارت گردید.

* ویژگی
#طبق روزگار و رسم آن زمان در قبر مردان اسلحه جنگی و در قبر زنان لوازم آرایشی، عطریات و وسایل زینتی میگذاشتند.
#تمامی اجساد به استثنای جسد قبرسوم درحالتى قرارداشت که تخته به پشت و روبه بالاافتاده وصرف قبرسوم را موش ها کاویده وجسد مدفون درآن ازبین رفته بود. اسکلیت های این قبور سلامت ساختمانی شان را در اثر افزایش رطوبت باخته بودند، اما جمجمه همه شان ازشکست وریخت پوشش قبورآسیبی ندیده بودند.
#در قبر اول شهزاده ای حدود ٢٥ تا ٣۰ سال، در قبر دوم ملکه ای حدود ٣۰ الی ۴۰ سال، در قبر سوم دوشیزه ای حدود ١٨ تا ٢٥ سال، در قبر چهارم مردی ٣۰ ساله، در قبر پنجم زنی حدود ١٥ تا ٢۰ سال و در قبر ششم زنی بین سنین ٢٥ تا ٣٥ ساله دفن شده بودند.

* آثار مکشوفه
در نتیجه کاوشها تاج، قوچ، گردنبند، گوشواره، شلشله، سکه ها، پای زیب، شنگوله، بشقاب، صندوقچه آرایش، مرتبان پوش دار، شانه عاج، عصا، کمربند طلایی مردانه، پوش خنجر، ارابه، قبضه شمشیر دولفین، مروارید چشم، الهه اناهیتا، هیاکل رب النوع، جام شراب، و تندیس دختر پادشاهبدست آمدع و همه اجساد متذکره با لباس های فاخر و قیمت بها دفن گردیده بودند که در لباس هرکدام آنها ٢٥۰۰ ابی ۴۰ هزار پارچه طلایی بکاربرده شده بود.