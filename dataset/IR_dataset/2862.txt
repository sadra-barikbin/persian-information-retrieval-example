در این دوره که پس از روی کار آمدن دولت حسن روحانی شروع شد. وزارت علوم برای دانشگاه پیام نور اعمال سیاست‌های انقباضی را در پیش گرفت. در قبال سیاست‌های انقباضی و محدود کننده وزارت علوم، ابتدا ابوالفضل فراهانی به عنوان اولین رئیس این دانشگاه که از داخل دانشگاه پیام نور مصوب شده بود و محبوبیت بی نظیری هم در بدنه کارکنان دانشگاه داشت مقاومت و حتی مخالفت جدی کرد و مانع از اجرایی شدن تصمیمات محدود کننده وزارت علوم در این دانشگاه شد و در نهایت مجبور به کناره‌گیری از این سمت شد. محمدعلی سرلک هم که از اعضای هیئت علمی این دانشگاه بودند با سیاست‌های انقباضی برای دانشگاه پیام نور روی خوشی نشان نداد تا اینکه فرهادی وزیر علوم بعد از ناامیدی در کوچک سازی این دانشگاه توسط مدیران داخلی، سرلک را هم که خود منصوب کرده بود بعد مدت کوتاهی برکنار و با انتصاب رئیس این دانشگاه از بیرون، سیاست کوچک سازی این دانشگاه را تعقیب کرد تا دانشگاهی با رکورد یک میلیون و دویست هزار دانشجو را به کمتر از چهارصد هزار نفر در دولت روحانی برساند.
این مسئله با روی کار آمدن محمد رضا زمانی از دوستان نزدیک دکتر غلامی، وزیر علوم با شدت بیشتری دنبال شد تا جایی که در سال ۹۹ پذیرش دوره های فراگیر این دانشگاه با عدم حمایت دکتر زمانی و تصویب وزارت علوم به طور کامل ملغی گردید. دوره های فراگیر دانشگاه پیام نور یکی از منابع مهم تأمین مالی دانشگاه محسوب می شد. اعتراض اعضای هیئت علمی دانشگاه به محمدرضا زمانی باعث بروز اختلافات شدیدی در دانشگاه گردید چراکه این مصوبه در جلسه تصویب شده بود که امضای رئیس دانشگاه پیام نور هم در آن مصوبه بود. انتشار خبر آن مصادف شد با حضور محمدرضا زمانی رئیس دانشگاه پیام نور در دانشگاه شخصی خود با نام نور دانش در میمه اصفهان که طی دو سال با افزایش پذیرش دانشجو مواجه بوده است و این در حالی بود که محل اصلی خدمت دکتر زمانی در دانشگاه پیام نور با افت دانشجوی مواجه شده بود.
حضور محمدرضا زمانی در دانشگاه پیام نور با حواشی بسیار زیادی همراه بود، که مهمترین آن حضور وی در یک مجلس رقص در تایلند و در حال فیلمبرداری از آن بود که انتشار عکس های آن در دی ماه سال ۹۸ جنجال زیادی برپا کرد، این در حالی بود که در آن تاریخ بنابر اطلاعیه صادره از روابط عمومی این دانشگاه، محمدرضا زمانی در حال یک ماموریت اداری برای انعقاد تفاهمنامه با دانشگاه تایلندی بود.
لینک خبر: 

کارمندان دانشگاه پیام نور طی نامه ای به سازمان بازرسی کل کشور از محمد رضا زمانی شکایت کردند لینک خبر 

در این دوره فشارهای زیادی به کارکنان این دانشگاه که منتقد سیاست های محمد رضا زمانی در دانشگاه بودند صورت پذیرفت از جمله شکایت های متعدد اداره حقوقی دانشگاه از کارکنان صورت گرفت. شکایت از رسانه های مستقل (سایت خبری pnunews.com) و کشاندن آنها به پای میز محاکمه دادگاه ها در زمان محمدرضا زمانی با هدف جلوگیری از اطلاع رسانی شفاف انجام پذیرفت. احضار مدیران شبکه های اجتماعی از جمله گروه تلگرامی کانون کارکنان نور نیز که با شکایت یکی از مدیران استانها صورت گرفت در دستور کار محمدرضا زمانی قرار گرفت.
از جمله موارد دیگری که در این دوره که با اعتراضات کارمندان دانشگاه همراه بود، حذف بسیاری از مزایا و کاهش شدید حقوق کارمندان دانشگاه بود که توسط محمدرضا زمانی اجرا شده بود.
انتشار عکسهای بسیار زیادی از سفرهای داخلی و خارجی محمد رضا زمانی که با ماموریت های اداری و پرداخت کامل هزینه ها توسط دولت صورت می گرفت، صدای اعتراض اساتید و کارمندان این دانشگاه را بهمراه داشت. از جمله مقاصد دیگر سفرهای محمدرضا زمانی که با نام های مختلف انعقاد تفاهمنامه و همکاری ها صورت می گرفت سفر به ویتنام و پاکستان و همچنین در ایام گرم تابستان به مناطقی همانند اردبیل و مراغه بود که با نام سرکشی از دانشگاه صورت می گرفت. در یکی از این سفرها به استان اردبیل در حالی صورت گرفت که دانشگاه در تعطیلات تابستانی به سر می‌برد.
اکنون این دانشگاه دارای بیش‌از ۵۰۰مرکز در سراسر کشور است که به‌صورت نیمه‌حضوری به ارائهٔ آموزش می‌پردازند.