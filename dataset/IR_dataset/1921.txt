این دسته از چالش‌ها به وضعیت کلّی اینترنت و خط و زبان فارسی بر روی اینترنت مربوط می‌شود. مهم‌ترین مشکلاتی که در این دسته قرار می‌گیرد عبارت‌اند از:
# پایین بودن ضریب نفوذ اینترنت: ضریب نفوذ اینترنت در ایران در سال ۲۰۰۷ حدود ۱۰٫۶ درصد جامعه معادل ۷٫۵ میلیون نفر بوده‌است. همچنین ضریب نفوذ اینترنت در افغانستان ۱٫۱ درصد جامعه معادل سیصد هزار نفر بوده‌است. بدین ترتیب اکثریّت فارسی زبانان به اینترنت دسترسی نداشتند.
# خط و زبان فارسی: علی‌رغم اینکه طی چند سال اخیر چندین گروه مختلف از جمله شورای عالی اطلاع‌رسانی در خصوص خط و زبان فارسی در اینترنت فعالیت می‌کنند، هنوز خط و زبان معیار نشده‌است. همچنین شرکت مایکروسافت با وجود درخواست‌های کتبی هنوز در سیستم‌عامل ویندوز خود خطّ غیر استاندارد فارسی به مشتریان ارائه می‌دهداین مشکل بیشتر خود را نشان می‌دهد.
# کمبود محتوای فارسی معتبر: مقدار بسیار اندکی محتوای فارسی بر روی اینترنت قرار دارد. بخش عمده‌ای از آن در قالب خودنوشت‌ها در وبلاگ‌هاست که با توجه به سیاست در ویکی‌پدیا قابل استناد نیستند. کمبود منابع فارسی بر روی اینترنت، تولیدکنندگان محتوا در ویکی‌پدیای فارسی را به سمت استفاده از مطالب عمدتاً انگلیسی‌زبان می‌کشد که این هم مشکلات خاصّ خود را <nowiki>پدید</nowiki> می‌آورد.
# خطوط اینترنت کم‌سرعت: پهنای باند خانگی اینترنت در ایران از سوی دولت به ۱۲۸ "کیلوبیت بر ثانیه" (۱۶ "کیلوبایت بر ثانیه") محدود شده‌بود و علاوه بر آن عدّهٔ کمی از کاربران از خطوط ای‌دی‌اس‌ال استفاده می‌کردند. با توجه به اینکه ویکی‌نویسان مجبورند بارها بین مقاله‌های مختلف در ویکی‌پدیای فارسی و انگلیسی برای ویرایش کردن و خواندن در حرکت باشند که حجم بسیاری از آن‌ها به همراه تصاویرشان بیش از یک "مگابایت" است، دردسر فراوانی برای آن‌ها ایجاد می‌شود. البته امروزه با بهبود خدمات اینترنت این مشکل تا حد زیادی رفع شده‌است.
# نهادینه نشدن حقّ تکثیر: مسئلهٔ حق تکثیر در ایران هنوز نهادینه نشده و علاوه بر ضعف قانون بسیاری از ناشران و سایت‌ها نیز با مقررات آن آشنا نیستند؛ لذا دسترسی به اطلاعات و به ویژه عکس‌های قابل تکثیر بسیار دشوار است.