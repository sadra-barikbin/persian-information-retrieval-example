از بین این دانشکده‌های دانشگاه، دانشکده‌های شیمی، فنی و مهندسی، کشاورزی، علوم پایه و علوم انسانی از نظر تولیدات علمی و جذب دانشجو در رتبه‌های بالایی قرار دارند.

از مؤسسات وابسته به دانشگاه نیز، مرکز رشد وابسته به دانشگاه که هم‌اکنون با ۲۵ شرکت فعال در حوزهٔ IT و ICT پیشرفت خوبی در زمینهٔ جذب دانشجویان و نخبگان صاحب طرح و ایده‌های فناورانه داشته‌است. ایجاد پلتفرم ملی اینترنت اشیا نیز از دیگر افتخارات شرکت‌های دانش بنیان مستقر در مرکز رشد دانشگاه بوعلی سینا به‌شمار می‌رود.

از ویژگی‌های بارز دانشگاه بوعلی سینا می‌توان به کیفیت بالای تولیدات علمی و توسعهٔ تحصیلات تکمیلی اشاره نمود که ثمرهٔ تلاش مسؤولین و اعضای هیئت علمی این دانشگاه در سالیان متمادی است. لازم است ذکر شود این دانشگاه در علم شیمی و هم چنین میزان ارجاعات به مقالات اعضای هیئت علمی دانشگاه در کشور و جهان برند و شاخص محسوب می‌شود. هم چنین دانشگاه بوعلی سینا را می‌توان جزء یک درصد دانشگاه‌های مؤثر جهان نام برد.

از استادان و اعضای هیئت علمی دانشگاه که در عرصه‌های مختلف مانند کسب موفقیت در جایزه‌های علمی معتبر ملی و بین‌المللی، انتخاب استاد نمونه کشوری، دانشمندان برتر و مؤثر جهان اسلام و یک درصد برتر دانشمندان مؤثر و برتر جهان می‌توان آقایان دکتر عباس افخمی عقداء، دکتر محمد علی زلفی گل، دکتر داود نعمت‌اللهی، دکتر محسن جلالی، دکتر محمد خانجانی، دکتر غلامحسین مجذوبی، دکتر امید طبیب زاده قمصری و… را نام برد.

دانشگاه بوعلی سینا هم چنین در حال حاضر میزبان ۱۳ نفر از دانشجویان، از کشورهای سوریه، یمن، فلسطین و بحرین در مقاطع کارشناسی، کارشناسی ارشد و دکتری می‌باشد که امید آن می‌رود با راه اندازی پردیس خودگردان بین‌الملل و تبدیل این دانشگاه به دانشگاه بین‌المللی شمار دانشجویان خارجی در این دانشگاه بیشتر شود.