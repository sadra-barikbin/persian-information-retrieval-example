قهرمان 

نایب قهرمان 

بازندگان نیمه‌نهایی و 

(از این دوره دیگر دیدار رده‌بندی برای عنوان سومی برگزار نشده و تیم‌ها براساس عملکرد در جام رده‌بندی می‌شوند)

اولین دوره ایست که رقابت جام ملت‌های آسیا با حضور ۲۴تیم برگزار می‌شود. کاپ قدیمی قهرمانی نیز بازنشسته شد و یک کاپ جدید مورد استفاده قرار گرفت که به شکل گل لوتوس است و دارای پنج گلبرگ به نشانه پنج منطقه فوتبالی قاره آسیا میباشد. تیم‌های حاضر در این تورنمنت در شش گروه چهار تیمی با یک دیگر به رقابت پرداختند و تیم‌های اول و دوم هر گروه به همراه چهار تیم سوم برتر تمام گروه‌ها به مرحله حذفی اول (یک‌هشتم نهایی) صعود می‌کردند (از سال ۲۰۱۹ به علت اضافه شدن تیم‌ها یک مرحله حذفی دیگر هم اضافه شد).
ایران در گروه D رقابت‌ها با تیم‌های یمن، ویتنام و عراق دیدار کرد و در نهایت با ۷امتیاز به عنوان صدرنشین از این گروه صعود کرد. در این دوره عربستان در مرحله یک‌هشتم نهایی به دست ژاپن حذف شد. حذف کره جنوبی و استرالیا (فینالیست‌های دوره قبل) در یک چهارم نهایی از دیگر شگفتی‌های جام بود. ایران با غلبه بر عمان و چین پس از ۱۵سال به نیمه نهایی رسید، ژاپن، قطر و امارات میزبان هم دیگر راه یافتگان به نیمه نهایی لقب گرفتند. در مرحله نیمه نهایی ژاپن با شکست ایران برای پنجمین بار فینالیست شد و ایران باز هم نتوانست طلسم راهیابی به فینال را بشکند. در دیدار دوم مرحله نیمه نهایی نیز تیم قطر با شایستگی و یک بازی بسیار زیبا تیم امارات متحده عربی میزبان بازی‌ها را با چهار گل و بسته نگه داشتن دروازه خود با اقتدار کامل شکست داد و برای اولین بار در تاریخ فوتبال ملی خود به فینال جام ملت‌های آسیا ۲۰۱۹ صعود کرد و حریف تیم ژاپن شد و تیم‌های امارات متحده عربی و ایران بازنده‌های مرحله نیمه نهایی در حسرت رسیدن به فینال ناکام ماندند و براساس قانون جدید AFC برای جام ملت‌های آسیا بدون انجام بازی رده‌بندی با جام هفدهم وداع کردند. تیم‌های ملی ژاپن و قطر که در هر سه مسابقه مرحله گروهی و سه دیدار دور حذفی جام ملت‌های آسیا به برتری رسیدند و با نمایش برتر نسبت به حریفان خود شکست‌ناپذیر بودند، از ساعت ۱۷:۳۰ روز جمعه ۱۲ بهمن ۱۳۹۷ در فینال این رقابت‌ها مقابل هم قرار گرفتند که در نهایت عنابی‌ها توانستند با بازی هجومی و منطقی‌تر از حریف خود قهرمان جام شوند.

شاگردان هاجیمه موری‌یاسو با وجود اینکه نمایش چندان خوبی در گروه F نداشتند و رقابت نزدیکی با رقبای خود ارائه کردند، اما توانستند سه برد مقابل ترکمنستان، عمان و ازبکستان کسب کنند و بعد از آن هم عربستان و ویتنام را در بازی‌های دشواری شکست دهند ولی سامورایی‌ها در جدال نیمه نهایی برابر تیم ملی ایران بهترین عملکردشان را نشان دادند و با نمایش فنی بهتر، به برد ۳ بر صفر رسیدند، اما آن‌ها در مسابقه فینال موفق نشدند از سد عنابی‌های شگفتی‌ساز عبور کنند و تنها یک گل توسط تاکومی مینامینو به ثمر رساندند که در مقابل ۳ گل حریف حاصلی به همراه نداشت.

اما در آن سوی میدان، تیم ملی قطر که در هر ۶ مسابقه اخیرش فوق‌العاده و سراسر هجومی ظاهر شده و بعد از سه برد در دور گروهی برابر لبنان، کره شمالی و عربستان، در سه دیدار مرحله حذفی نیز تیم‌های عراق، کره جنوبی و امارات میزبان را با عملکردی خیره‌کننده شکست داده بود، در بازی فینال هم با ادامه شگفتی‌سازی و نمایش استثنایی خود سه گل زیبا توسط المعز علی، عبدالعزیز حاتم و اکرم عفیف زد تا با شایستگی برای نخستین بار جام قهرمانی آسیا را بالای سر ببرد. در پایان دوره هفدهم جام ملت‌های آسیا ۲۰۱۹ تیم ملی فوتبال قطر قهرمان شد و ژاپن به نایب قهرمانی بسنده کرد. المعز علی عبدالله جایزه بهترین گلزن جام با ۹ گل زده و بهترین بازیکن جام را کسب کرد، اکرم عفیف بهترین پاس دهنده گل با ده پاس گل، سعد الشیب با شش کلین شیت و فقط یک گل خورده بهترین دروازه‌بان جام، تیم قطر با ۱۹ گل زده بهترین خط حمله و فقط یک گل خورده بهترین خط دفاع جام هفدهم را از آن خود کرد، تیم ژاپن جایزه بازی جوانمردانه را کسب کرد. در پایان این جام ۱۳۰ گل از خط دروازه‌ها عبور کرد.