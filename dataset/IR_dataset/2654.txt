خیام آثار علمی و ادبی بسیاری تألیف کرده‌است:ریاضیات:
* "رسالة فی البراهین علی المسائل الجبر و المقابله" به زبان عربی، در بارهٔ معادلات درجهٔ سوم.
* رساله "شرح ما اشکل من مصادرات کتاب اقلیدس" در مورد خطوط موازی و نظریهٔ نسبت‌ها.
* "رسالهٔ مشکلات الحساب"، این اثر باقی نمانده‌است.
* "رساله‌ای در صحت طرق هندسی برای استخراج جذر و کعب"
* "رساله در تحلیل یک مسئله"(این عنوان نامی است که غلامحسین مصاحب به رساله ای از خیام که موضوع آن تحلیل یک مسئله هندسی به معادلهٔ درجه سوم و حل آن به وسیله قطوع مخروطی است داده‌اند)
فلسفه:
* "رساله الجواب عن ثلاث مسائل؛ ضروره التضاد فی العالم، و الجبر، و البقا"
* "رساله در علم کلیات وجود" (رساله فی کلیه الوجود) معروف به «سلسله الترتیب». این رساله با نام «رساله در مابعدالطبیعه» نیز شهرت دارد.
* "رساله فی الوجود"
* رساله "الکون و التکلیف" به عربی دربارهٔ حکمت خالق در خلق عالم و حکمت تکلیف که خیام آن را در پاسخ پرسش امام ابونصر محمدبن ابراهیم نسوی در سال ۴۷۳ (هجری قمری) نوشته‌است و او یکی از شاگردان پورسینا بوده و در مجموعهٔ جامع البدایع به اهتمام سید محی الدین صبری بسال ۱۲۳۰ و کتاب خیام در هند به اهتمام سلیمان ندوی سال ۱۹۳۳ میلادی چاپ شده‌است.
* "رساله الضیاء العقلی فی الموضوع العلم الکلی"
* "رساله در وقوع خیر و شر"
فیزیک:
* رساله "میزان‌الحکم". «راه‌حل جبری مسئلهٔ تعیین مقادیر طلا و نقره را در آمیزه (آلیاژ) معینی به وسیلهٔ وزن‌های مخصوص بدست می‌دهد.»
* "مختصر فی الطبیعیات"
نجوم:
* "زیگ ملکشاهی"
تاریخ:
* "نوروزنامه"، از این کتاب دو نسخه خطی باقی مانده‌است. یکی نسخهٔ لندن و دیگری نسخه برلن.
* "رساله در کشف حقیقت نوروز"
جغرافیا:
* "رساله لوازم‌الامکنه" این رساله از بین رفته‌است.
موسیقی:
* ""شرح المشکل من کتاب الموسیقی" که رساله "القول علی اجناس الذی بالاربعه"" بخشی از آن است.
ادبیات:
* "رباعیات خیام" به زبان فارسی که در حدود ۲۰۰ چارینه (رباعی) یا بیشتر از حکیم عمر خیام است و زائد بر آن مربوط به خیام نبوده بلکه به خیام نسبت داده شده.
* "اشعار عربی خیام" که در حدود ۱۹ رباعی آن بدست آمده‌است.
* "ترجمه خطبه توحیدیه ابن سینا"
* "وصیت نامه"

سایر:
* "رساله مشکلات ایجاب"
* "رساله نظام الملک در بیان حکومت"
* "عیون الحکمه"
* "رساله معراجیه"
* قسطاس المستقیم

او میزان الحکم را دربارهٔ فیزیک و لوازم الامکنه را در دانش هواشناسی نوشت.

نوروزنامه دیگر اثر ادبی اوست، در پدیداری نوروز و آیین پادشاهان ایرانی و اسب و زر و قلم و شراب که در حدود ۴۹۵ هجری قمری نگاشته شده‌است.

کتاب جبر و مقابله خیام با تلاش دانش پژوهان اروپایی در سال ۱۷۴۲ در یکی از کتابخانه‌های لیدن یافته شد. این کتاب را در ۱۸۱۵ تنی چند از دانشمندان فرانسوی ترجمه و منتشر کردند.

"رساله فی کلیه الوجود" و "رساله الاوصاف للموصوفات" همان "رساله در علم کلیات وجود" است.