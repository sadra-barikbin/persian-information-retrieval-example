اسلکور از ابتدا از دو ویرایش بهره جسته‌است: ویرایش پایدار و ویرایش جاری، که ویرایشی‌است غلتان.
* ویرایش پایدار:
* اسلکور در نسخهٔ اول در ۱۳ دیسکت شامل شبیه‌ساز DOS، هسته لینوکس ۰٫۹۹pl۱۱ آلفا، ۲٫۴٫۵ جی‌سی‌سی و ۲ شل یونیکس به همراه ۱۱ دیکست شامل درایور، یک سیستم "XFree۸۶" ویرایش ۱٫۳ عرضه شد.
* نسخهٔ ۱٫۱٫۲ اسلکور شامل "XFree۸۶" ۲٫۰ و نیز نصب کنندهٔ "TEX" - تک -بود و برای نسخهٔ ۱٫۱٫۲ که از هسته لینوکس ۱٫۰ بهره می‌برد دیسک سختی ۲۰۰ مگابایت نیاز بود.
* نسخهٔ ۲٫۱ توزیع در ۶۵ دیسکت و یک دیسکت ریشه و یک دیسکت بوت عرضه شد و از "XFree۸۶" ویرایش ۳٫۱٫۱ بهره می‌برد.
* اسلکور نسخهٔ ۳٫۰ که در ۵ آذرماه ۱۳۷۴ عرضه شد، برای اولین بار در "ELF" ظاهر شد و توانست در Walnut Creek که این روزها به "FreeBSD Mall" شناخته می‌شود بر روی CD عرضه شود.
* اسلکور نسخهٔ ۳٫۱ که در ۱۴ خردادماه ۱۳۷۵ که با هسته لینوکس ویرایش ۲٫۰ عرضه شد، نام اسلکور ۹۶ را گرفت تا با ویندوز ۹۵ شوخی شود. نصب کامل اسلکور ۳٫۲ نیاز به ۵۰۰ مگابایت داشت. کرنل ویرایش ۲٫۰٫۳۰ قلب تپنده اسلکور ۳٫۲ بود
* اسلکور ۳٫۹ همراه با اسلکور ۴ عرضه شد تا استفاده از کرنل ۲ مقدور بماند و برای نصب کامل به ۱ گیگابایت نیاز داشت. اسلکور ۴ از XFree۸۶ در ویرایش ۳٫۳٫۳٫۱ و اولین نسخهٔ کی‌دی‌ای ۱٫۱٫۱ بهره می‌برد.
* اسلکور در نسخه منتشر شده سال ۱۹۹۹ به صورت از پیش تصمیم گرفته شده توسط پَتریک مستقیماً از ویرایش ۴ به ویرایش ۷ جهش پیدا کرد. وولکردی دلیل این امر را نشان دادن زنده بودن اسلکور در مقابل رقیبانی دانست که بر خلاف اسلکور ویرایش ۴٫۱ و ۴٫۲ منتشر نمی‌کردند و به مانند ردهت مستقیماً به ویرایش ۵ می‌رفتند.
* اسلکور در ویرایش ۷ به پارتیشنی ۲ گیگابایتی نیاز داشت و همراه ویرایش ۷٫۱ میزکار گنوم را نیز عرضه می‌کرد.
* ویرایش‌های ۸ اسلکور از ویرایش‌های ۲٫۱٫۱ و ۳٫۰٫۱ در کی‌دی‌ای برخوردار بود و "XFree۸۶" را نیز در دو ویرایش ۴٫۱٫۰ و ۴٫۲٫۰ عرضه می‌کرد.
* گنوم ۲ برای اولین بار در ویرایش‌های ۹ عرضه شد، برای هسته لینوکس ۲٫۶ آماده گشت اما تنها از ویرایش‌های ۲٫۴٫۲۰ و ۲٫۴٫۲۲ استفاده کرد. کی‌دی‌ای نیز تا ویرایش ۳٫۲٫۳ ارتقا یافت.
* بعد ۱۱ سال همراهی "XFree۸۶"، جای خود را به X.Org-Server داد و در ویرایش ۱۰٫۱ پشتیبانی از گنوم به افراد علاقه‌مند سپرده شد و مهاجرت به هسته ۲٫۶ آغاز شد و در نهایت در ویرایش ۱۰٫۲ به صورت یک امکان در اختیار قرار گرفت.
* در ویرایش ۱۲ اسلکور به صورت استاندارد هسته ۲٫۶ را نصب داشت و در ویرایش ۱۲٫۱ این امر از جانب پاتریک نهایی گشت.
* اسلکور ویرایش ۱۳٫۰ را با کی‌دی‌ای در ویرایش ۴ آغاز کرد، در عین حال برای اولین بار ویرایش ۶۴ بیتی اسلکور به‌طور رسمی انتشار یافت و با استفاده از الگوریتم "lzma" برای فشرده‌سازی بسته‌های تربال، پشتیبانی از بسته‌های txz را آغاز شد.
* اسکلور در ویرایش ۱۳٫۱ کامپایلرهای سی ۴٫۴٫۴ را همراه با هسته لینوکس ۲٫۶٫۳۳٫۴ و کی‌دی‌ای در ویرایش ۴٫۴٫۳ در کنار اکس‌اف‌سی‌ای در ویرایش ۴٫۶٫۱ در اختیار علاقه‌مندان قرار داد و به پشتیبانی از "IDE-Subsystem" پایان بخشید. در عین حال در جهت هموار کردن استفاده از "Shadow-Passwort" برای تأمین امنیت ذخیرهٔ کلمات عبور دو برنامهٔ "PolicyKit" و "ConsoleKit" همراه با توزیع عرضه شد. از میان دیگر تغییرات صورت گرفته در این ویرایش می‌توان به استفاده از "powertop" و "usb_modeswitch" در جهت بهینه‌سازی استفادهٔ توزیع بر روی نوت‌بوکها و "BlueZ" در ویرایش چهارم اشاره کرد.
* اسلکور ویرایش ۱۳٫۳۷ روند شمارگذاری را به ویرایش کرنل لینوکس ربط داد. بدین ترتیب روند شماره‌گذاری ویرایش‌های اسلکور به فرم "$ویرایش‌اسلکور. $ویرایش‌کرنل" درآمد. اسلکور ویرایش ۱۳٫۳۷ از هسته‌های لینوکس ۲٫۶٫۳۷٫۶ و همچنین هستهٔ لینوکس ۲٫۶٫۳۸٫۴ بهره می‌برد. با بهبود نصاب پشتیبانی از "GPT" و فرمت "btrfs" اضافه شده و با آپ‌گرید "X. org" و عدم نیاز به "Hal" در ویرایش جدید، "udev" مسئولیت اینشیالیز سیستم را بر عهده گرفته و جایگزین "HAL" شده‌است.
* ویرایش ۱۴ اسلکور از هسته لینوکس ۳٫۲٫۲۹ که مزیت پشتیبانی طولانی مدت را دارد استفاده می‌کند و همراه با کامپایلرهای قدیمی گنو در ویرایش ۴٫۷٫۱، کامپایلر محبوب "LLVM/Clang" را در اختیار کاربر می‌گذارد. ویرایش ۱۴ اسلکور از "x.org" ویرایش "X11R7.7" بهره می‌برد و کی‌دی‌ای ویرایش ۴٫۸٫۵ را در کنار برنامه‌های "udev" و نیز "udisks" و "udisks2" عرضه می‌کند تا انعطاف‌پذیری بیشتری را در تخصیص امکانات سیستم به گروه‌های متفاوت کاربری میسر سازد.
* ویرایش ۱۴٫۱ اسلکور از هسته لینوکس ۳٫۱۰٫۱۷ بهرمند بوده که پشتیبانی دو ساله خواهد داشت. با توجه به فاصله زمانی بیش از یک سال با ویرایش پایدار ماقبل، ویرایش پایدار ۱۴٫۱ شاهد به روزرسانی تمام بسته‌ها می‌باشد. این ویرایش از X11R۷٫۷ استفاده کرده و KDE ۴٫۱۰٫۵ و Xfce ۴٫۱۰٫۱ را به عنوان میزکار در اختیار کاربر قرار می‌دهد. ویرایش ۶۴ بیتی نیز می‌تواند بر روی سیستم‌های UEFI مورد استفاده قرار گیرد.
* ویرایش جاری :
: ویرایشی است که بر روی ستاره سیاه در حال توسعه و تثبیت است. ویرایش جاری هیچ‌گاه متوقف نمی‌شود. ویرایش‌های پایدار ویرایش‌های جاری‌ای هستند که تمام بسته‌های آن‌ها و کلیت آن در پایدارترین حالت ممکن به سر می‌برند.
: ویرایش جاری در اسلکور از پایداری متناسب با ویرایش‌های پایدار دیگر توزیع‌ها برخوردار است. بدین ترتیب بر خلاف دیگر توزیع‌ها، کاربر را دچار مشکلات عدیده و پیچیده که ناشی از آزمایش گروه توسعه‌دهنده‌است نمی‌کند.
: کاریر در اسلکور هرگز در تقابل با ویرایشی به نام بتا یا آلفا قرار نمی‌گیرد تا تیم توسعه‌دهنده به هزینه او از کیفیت کدنویسی خود مطلع گردیده در صدد رفع آن‌ها برآید.
: در عین حال از استفاده‌کنندگان ویرایش جاری انتظار آشنایی با برنامه‌نویسی و مطالعه سیاهه‌های تغییرات و در صورت حصول اطمینان از ایراد، تماس با کانال آی‌آرسی codice_29 بر روی سرور freenode و در نهایت اعلام به آقای وولکردینگ می‌رود.