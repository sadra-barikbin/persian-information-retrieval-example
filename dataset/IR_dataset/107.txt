* دانشکده مهندسی
دانشکده مهندسی در سال ۶۷–۱۳۶۶ با ایجاد آموزشکده فنی در رشته کارهای عمومی ساختمان، در مقطع کاردانی با ۴۳ دانشجو و ۲ نفر عضو هیئت علمی تمام وقت فعالیت خود را آغاز کرد. متعاقب آن گروه‌های آموزشی برق، معماری، مکانیک، کامپیوتر و نقشه‌برداری تأسیس شدند و اقدام به پذیرش دانشجو کردند. هم‌اکنون ۹ رشته و ۱۱ گرایش در مقطع کارشناسی ارشد در دانشکده فنی و مهندسی وجود دارد که عبارتند از: مهندسی برق در دو گرایش الکترونیک و قدرت، مهندسی مکانیک گرایش طراحی کاربردی، مهندسی عمران در چهار گرایش سازه، مکانیک خاک و پی، سازه‌های هیدرولیکی و راه و ترابری، مهندسی نقشه‌برداری (ژئودزی)، مهندسی کامپیوتر با گرایش نرم‌افزار، مهندسی معدن با گرایش مکانیک سنگ، معماری، مهندسی شیمی و نقاشی. با اخذ مجوز دوره دکترای برق قدرت، تعداد رشته‌های مقطع دکترای این دانشکده به سه رشته مهندسی برق-الکترونیک، مهندسی برق-قدرت و مهندسی مکانیک افزایش پیدا کرد.

* گروه‌های آموزشی:
** مهندسی برق
** مهندسی مکانیک
** مهندسی کامپیوتر
** مهندسی عمران
** مهندسی نقشه‌برداری
** مهندسی معدن
** مهندسی شیمی
** مهندسی مواد
** معماری
** نقاشی
* دانشکده علوم انسانی
دانشکده علوم انسانی دانشگاه زنجان در سال ۱۳۷۰ با پذیرش تعداد ۴۳ نفر دانشجو در رشته دبیری زبان و ادبیات فارسی فعالیت آموزشی خود را آغاز نموده و سپس با جذب هیئت علمی در تخصص‌های مختلف، دانشکده گسترش پیدا نمود و در حال حاضر این دانشکده دارای ۱۴ رشته در ۱۷ گرایش تحصیلی در سه مقطع کاردانی، کارشناسی و کارشناسی ارشد به شرح زیر می‌باشد.

رشته‌ها و گروه‌های آموزشی دایر در دانشکده: در دانشکده علوم انسانی تعداد ۹ گروه آموزشی و ۱۴ رشته آموزشی (در گرایش‌های مختلف) شامل: حسابداری، مدیریت بازرگانی، مدیریت صنعتی، جغرافیای انسانی، جغرافیای روستائی، جغرافیای طبیعی، کارتوگرافی، آب و هواشناسی، ژئومورفولوژی، تاریخ و تمدن اسلامی، فلسفه و حکمت اسلامی، تربیت بدنی، زبان انگلیسی، زبان و ادبیات فارسی، روانشناسی عمومی، مشاوره و راهنمائی می‌باشد. در گروه‌های آموزشی زبان و ادبیات فارسی، فلسفه و حکمت اسلامی، جغرافیا، تاریخ و تمدن اسلامی، تاریخ ایران (کارشناسی ارشد)، تربیت بدنی و علوم ورزشی گرایش فیزیولوژی ورزشی (کارشناسی ارشد) و روانشناسی در مقطع تحصیلات تکمیلی (کارشناسی ارشد)، هم‌اکنون دانشجو پذیرش می‌شود. همچنین در رشته ادبیات فارسی دانشجوی دکتری پذیرش می‌شود و در آینده نه چندان دور این مهم در گروه‌های جغرافیا و فلسفه هم محقق خواهد شد.

* گروه‌های آموزشی:
** روانشناسی
** زبان و ادبیات فارسی
** تربیت بدنی
** جغرافیا و ژئوماتیک
** مترجمی زبان انگلیسی
** الهیات، تاریخ و تمدن ملل اسلامی
** حسابداری
** معارف اسلامی
** مدیریت بازرگانی
** مدیریت صنعتی
** راهنمایی و مشاوره
** حقوق
** علوم اقتصادی
* دانشکده علوم
دانشکده علوم دانشگاه زنجان در سال تحصیلی ۷۰–۱۳۶۹ با گشایش رشته شیمی محض در سطح کارشناسی و با ۴۴ نفر دانشجو و ۶ نفر عضو هیئت علمی تمام‌وقت فعالیت آموزشی خود را آغاز نمود. به دنبال آن در رشته‌های دبیری شیمی، دبیری فیزیک، دبیری ریاضی، زمین‌شناسی، زیست‌شناسی و همچنین رشته‌های شیمی محض، ریاضی محض و فیزیک، ریاضی کاربردی و شیمی کاربردی (به‌صورت روزانه و شبانه) برای مقاطع لیسانس مبادرت به پذیرش دانشجو نمود. رشته‌های شیمی-فیزیک و ریاضی به ترتیب در سال‌های ۱۳۷۳، ۱۳۷۹ با پذیرش دانشجو در مقطع کارشناسی ارشد فعالیت آموزشی خود را در سطح تحصیلات تکمیلی ادامه دادند و همین‌طور در سال۱۳۸۰ اقدام به پذیرش‌دانشجو در مقطع دکتری رشته شیمی معدنی نمود. هم‌اکنون دانشکده علوم دارای ۷ گروه آموزشی با ۱۸ رشته تحصیلی در مقاطع کارشناسی، کارشناسی ارشد و دکترا می‌باشد. تعداد اعضای هیئت علمی این دانشکده بیش از ۵۹ نفر است و کل دانشجویان دانشکده علوم ۴۳۰ پسر و ۱۰۷۴ نفر دختر می‌باشند. امکانات آموزشی و پژوهشی دانشکده علوم عبارتند از: ۲۶ آزمایشگاه و کارگاه آموزشی، موزه تاریخ طبیعی دانشگاه زنجان، کتابخانه، سایت کامپیوتر دانشکده مجهز به نرم‌افزارهای مرتبط با رشته‌های تحصیلی دانشکده و متصل به اینترنت و کلاس رایانه.
* گروه‌های آموزشی:
** شیمی
** فیزیک
** ریاضی
** زمین‌شناسی
** زیست‌شناسی
** آمار
** محیط زیست
* دانشکده کشاورزی
دانشکده کشاورزی دانشگاه زنجان در سال تحصیلی ۵۵–۱۳۵۴ در دو رشته تحصیلی مدیریت کشاورزی و مدیریت دامپروری در سطح کارشناسی با ۶۳ نفر دانشجو و ۶ نفر عضو هیئت علمی تمام‌وقت فعالیت آموزشی خود را شروع کرد. متعاقب آن رشته‌های ترویج و آموزش کشاورزی، باغبانی، گیاهپزشکی، خاک‌شناسی و پرورش زنبور عسل دایر گردیدند. در حال حاضر و با توسعه این دانشکده، ۸ گروه آموزشی در مقطع کارشناسی به نام‌های زراعت و اصلاح نباتات، علوم دامی، ترویج و آموزش کشاورزی، علوم باغبانی، گیاهپزشکی، خاک‌شناسی، آب و صنایع غذایی به تعلیم و تربیت دانشجو مشغول هستند. همچنین دانشکده کشاورزی در مقطع کارشناسی ارشد با ۱۹ گرایش و در مقطع دکتری با ۷ گرایش به امر آموزش دانشجویان مشغول می‌باشد. (لازم به توضیح است که دو رشته کاردانی زنبور عسل با ۱۳۰ فارغ‌التحصیل و کارشناسی ناپیوسته صنایع غذایی با ۲۰ فارغ‌التحصیل قبلاً در مجموعه دانشکده حضور داشتند که در حال حاضر این رشته‌ها وجود ندارند)
* گروه‌های آموزشی:
** آموزش و ترویج کشاورزی
** باغبانی
** زراعت و اصلاح نباتات
** مهندسی آب
** علوم دامی
** گیاهپزشکی
** صنایع غذایی
** خاک‌شناسی
* دانشکده فنی و مهندسی واحد ابهر
دانشکده فنی و مهندسی واحد ابهر دانشگاه زنجان در سال تحصیلی ۹۱–۱۳۹۰ در دو رشته مهندسی برق و مهندسی مکانیک در سطح کارشناسی با ۸۰ نفر دانشجوی تمام وقت فعالیت آموزشی خود را شروع کرد. در سال‌های بعدی به دلایل مختلفی پذیرش دانشجو برای این واحد صورت نگرفت و دانشجویان پذیرفته شده در این واحد ادامه تحصیلات خود را در دانشکده مهندسی دانشگاه زنجان گذراندند.
* گروه‌های آموزشی:
** مهندسی برق
** مهندسی مکانیک
در سال 98با سفر منصور غلامی به زنجان دانشکده هنر ومعماری و ساختمان دوم دانشکده کشاورزی دانشگاه زنجان افتتاح گردید. در مجموع این دانشگاه دارای شش دانشکده است.